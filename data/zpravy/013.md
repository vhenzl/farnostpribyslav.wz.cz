---
id: 13
rok: 2002
idr: 14
nazev: 'Mikulášská besídka '
autor: Vašek Henzl
vlozil: 1
datum: '10.2.2005 10:13'
datum_iso: '2005-02-10 10:13:00'
upravil: null
upravil_datum: null
foto_pocet: 0
foto_nazev: ''
fotky: null
---
V neděli 8. prosince se ve farním sále již tradičně uskutečnila Mikulášská besídka. Na začátku řekl něco málo otec Miroslaw a pak už děti zavolali Mikuláše, ale namísto něho přišla pohádka O prolhaném Jidášovi. Mikuláš se asi někde zapomněl, a tak přišel až po pohádce. To už se ale děti začaly rozdělovat do šesti skupinek, ve kterých si přečetly některé podobenství a to pak nakreslili. Pro ty menší byly připravené zamračené obličeje a jejich úkolem bylo „mračouna“ rozesmát, pochopitelně jak jinak než pastelkami. 
<p>
Následovalo poznávání nakreslených podobenství a pak už byl čas na hru. Ze všech se najednou stalo vajíčko volající „puk puk“. Kdo vyhrál kámen nůžky papír, mohl se postupně stát kuřátkem, slepičkou, pejskem, gorilou a nakonec i člověkem, který si mohl dojít k Mikulášovi pro balíček. Pak už jsme jenom zazpívali písničku, rozloučili se s Mikulášem a slíbili si, že se za rok zase sejdeme. 
