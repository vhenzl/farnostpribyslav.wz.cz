---
id: 126
nazev: Zpívejme všichni koledy
autor: Vašek Henzl
fotky:
  - Pozvánka na zpívání koled.
  - Všichni zpívali z plných plic.
  - Máša Henzlová a Maruška Zrzavá na flétny a Kája Březina na varhany.
  - A takto letos vypadá betlém v kostele.
---
<!-- Generated by XStandard version 2.0.0.0 on 2007-12-27T00:17:48 -->

<p>Na svatého Štěpána večer se farní kostel rozezněl vánočními koledami. Nabídku našich varhaníků, kteří společně s <abbr title="Kulturní zařízení města Přibyslav">KZMP</abbr> tuto akci nazvanou <strong>„Zpívejme všichni koledy“</strong> připravili, využilo několik desítek lidí. Během asi čtyřiceti minut si mohli zazpívat asi dvacet různých vánočních písní – od lidových koled jako „Štědrej večer nastal“ či „Štěstí zdraví, pokoj svatý“ až po nádherné skladby jako „Chtíc aby spal“ nebo „Tichá noc“. V samém závěru pak zaznělo latinské „Adéste, fidéles“ a „Narodil se Kristus Pán“.</p>
<p>Většinu písní doprovázel na varhany Kája Březina, některé pak Maruška Zrzavá. Několik koled doprovodila děvčata hrou na flétny.</p>
<h3 class="left">Související:</h3>
<p>Vysočina-news.cz - <a href="http://www.vysocina-news.cz/clanek/v-pribyslavi-zazpivaji-koledy/">V Přibyslavi zazpívají koledy</a></p>
