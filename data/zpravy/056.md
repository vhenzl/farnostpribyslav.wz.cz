---
id: 56
nazev: Vánoce u našich seniorů.
autor: Marie Linhartová – fl. únor 2005
fotky: null
---
Den před Štědrým dnem v 9 hodin dopoledne se v Domě s pečovatelskou službou v Přibyslavi konala předvánoční bohoslužba, kterou pro naše seniory sloužil P. Zdeněk Kubeš. Děti a mládež přišli při ní zazpívat vánoční koledy a pan farář pěknou promluvou povzbudil přítomné. Na tuto akci se sešlo asi 25 obyvatelů domu. Děti pro ně také vyrobily dárečky, které jim předaly. Všichni přítomní byli potěšeni touto návštěvou a dojati projevenou péčí. Společně si všichni zazpívali koledy. Přítomen byl také starosta města pan Mgr. Jan Štefáček, který projevil svůj zájem o celou akci a všechny přítomné a všem popřál pěkné Vánoce. Také pan farář na závěr popřál všem krásné a požehnané svátky, hodně síly a zdraví do nového roku. Poděkoval i všem, kdo se podíleli a pomohli toto předvánoční setkání a návštěvu uskutečnit. Obyvatelům Domu s pečovatelskou službou přislíbil, že tato návštěva nebyla poslední.
