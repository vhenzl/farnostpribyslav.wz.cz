---
id: 96
rok: 2007
idr: 4
nazev: Svatý týden
autor: Vašek
vlozil: 1
datum: '8.4.2007 20:00'
datum_iso: '2007-04-08 20:00:00'
upravil: 1
upravil_datum: '10.4.2007 19:44'
foto_pocet: 11
foto_nazev: velikonoce
fotky:
  - Svěcení ratolestí na Květnou neděli
  - Pašie Žďár nad Sázavou
  - Pašie Žďár nad Sázavou
  - Zelený čtvrtek - umývání nohou dvanácti farníkům
  - Zelený čtvrtek - symbolická poslední večeře
  - Zelený čtvrtek - symbolická poslední večeře
  - Bílá sobota - Velikonoční vigilie - liturgie světla
  - Bílá sobota - Velikonoční vigilie - liturgie světla
  - Bílá sobota - Velikonoční vigilie - zpěv slavnostního Aleluja
  - Bílá sobota - Velikonoční vigilie - společné foto ministrantů
  - Boží hod Velikonoční - paní Monika Linková přijímá svátost biřmování
---
Dnešním dnem – Božím hodem Velikonočním – jsme vstoupili do velikonoční doby a zakončili Svatý týden. Co přinesl tento týden, kdy si připomínáme umučení, smrt, ale i slavné vzkříšení našeho Pána Ježíše Krista, se snaží zachytit následující text a fotografie.<p>
Svatý týden začal minulou neděli tzv. <strong>Květnou nedělí</strong>. Tento den se světí ratolesti – kočičky – které mají symbolizovat ratolesti, kterými lidé vítali Ježíše, když přijížděl do Jeruzaléma. I my jsme Ježíšův slavný vjezd napodobili průvodem od Mariánského sloupu, kde se ratolesti světily, do kostela.<p>
V úterý večer byla možnost – a mnozí ji využili – navštívit <strong>divadelní zpracování Pašií</strong> ve Žďáru nad Sázavou. Hodinové představení, ve kterém hrálo na 240 herců ze žďárské farnosti a studentů Biskupského gymnázia, jistě všem, kteří se zúčastnili, pomohlo mnohem lépe a intenzivněji si uvědomit, co v tento Svatý týden prožíváme.<p>
Na <strong>Zelený čtvrtek</strong> si připomínáme poslední večeři Pána Ježíše se svými učedníky, při které Ježíš ustanovil eucharistii a umýval apoštolům nohy. Na připomenutí této události umýval nohy dvanácti vybraným farníkům také otec Zdeněk. Po mši svaté pak byla na faře pro všechny připravena <strong>symbolická poslední večeře</strong>, při které se podával pečený beran, chleba a víno a voda.<p>
<strong>Velkopáteční obřadům</strong> předcházela křížová cesta, kterou vedli členové Pastorační a Ekonomické rady farnosti. Při obřadech jsme si připomněli umučení Pána Ježíše zpívaným evangeliem sv. Jana v podání chrámového sboru a uctíváním kříže. Po celou noc až do sobotního odpoledne byla u Božího hrobu vystavena Nejsvětější svátost oltářní k soukromé adoraci.<p>
Na Bílou sobotu ve  dvacet hodin začala slavnostním pálení ohně <strong>Velikonoční vigilie</strong>, při které jsme si připomněli, že Kristus nejen zemřel, ale především a hlavně vstal z mrtvých, a tak i nám dal naději na věčný život.<p>
Svatý týden končí dnes <strong>Božím hodem Velikonočním</strong>. Při sobotní vigilii se nekonal žádný křest, zato při druhé nedělní mši svaté byla do plného společenství Církve přijata paní Monika Linková, která přijala svátost biřmování a přistoupila k eucharistii.<p>
Některé okamžiky tohoto pro křesťany nejdůležitějšího týdne v roce zachycují následující fotografie. Větší množství fotografií v plné kvalitě si můžete stáhnout z těchto odkazů:<p>
<div class='stahnout'><p>
<div><h4 class='left'>Pašie Žďár nad Sázavou</h4><p>
Fotografie z divadelního zpracování Pašií.</p></div><p>
<a href='http://muj.edisk.cz/soubor/stahni/69205/0403_Pasie-Zdar.zip_12.73MB.html'><img src='obr/tlacitko_stahnout_2.png' alt='Stáhnout'></a><p>
</div><p>
<div class='stahnout'><p>
<div><h4 class='left'>Poslední večeře</h4><p>
Fotografie ze symbolické poslední večeře na Zelený čtvrtek.</p></div><p>
<a href='http://muj.edisk.cz/soubor/stahni/14203/20070405_beran.zip_12.94MB.html'><img src='obr/tlacitko_stahnout_2.png' alt='Stáhnout'></a><p>
</div><p>
<div class='stahnout'><p>
<div><h4 class='left'>Velikonoce</h4><p>
Fotografie z bohoslužeb v průběhu Svatého týdne.</p></div><p>
<a href='http://muj.edisk.cz/soubor/stahni/54282/2007_velikonoce.zip_17.08MB.html'><img src='obr/tlacitko_stahnout_2.png' alt='Stáhnout'></a><p>
</div>
