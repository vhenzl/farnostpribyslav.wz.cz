---
id: 39
nazev: Události ve farnosti.
autor: Emilie Tománková – fl. říjen 2003
fotky: null
---
Během posledních dvou až třech měsíců se v naší farnosti udály velké změny. 
<p>
Z našeho středu odešel na věčnost dlouholetý duchovní správce P. Jan Cimburek. Jeho pohřbu se zúčastnili všichni tři otcové biskupové Královehradecké diecéze. Rovněž ve velkém počtu se přišli rozloučit s P.Cimburkem spolubratří kněží, farníci i někteří občané města. Náš nový duchovní správce P. Zdeněk Kubeš s věřícími vše připravoval a zařizoval, aby pohřeb byl důstojný. Rovněž bylo ve farním sále připraveno pohoštění pro pozůstalé a hosty.
<p>
Díky Bohu, naše farnost má mladého, horlivého kněze, dobrého kazatele se zvučným hlasem, který nám bude dále ukazovat cestu za Kristem, hlavně dětem a mládeži. Ty jsou velkou nadějí a pokračovateli víry v Boha.
<p>
Další radostnou událostí ve farnosti je, že v krátké době uzavřely, v chrámu sv. Jana Křtitele, církevní sňatek tři manželské páry. Též se uskutečnily poutní zájezdy a vykonala se pouť ke svaté Anně v Pohledu.
<p>
V rámci přibyslavských slavností byla rovněž v neděli sloužena <b>mše svatá na náměstí</b>. Kněz měl při ní promluvu na téma nalezení ostatků a povýšení svatého kříže. Mimo jiné řekl, že kříž, jako nástroj ponížení, na kterém umírali otroci a zločinci, stal se symbolem povýšení. Rovněž podotkl, že Pán Ježíš byl první, kdo vyšel mezi lidi ven z chrámu a hlásal slovo Boží venku. Také pan starosta se připojil a poděkoval panu faráři i všem věřícím a občanům města. 
<p>
Náš nový pan farář si také potrpí na pořádek a je to vidět v kostele, na faře i na farním dvoře. Měli bychom, my všichni, občas nabídnout svou pomoc, aby dům Boží, fara i její okolí bylo nejen pastoračním centrem, ale také důstojnou vizitkou naší farnosti.
