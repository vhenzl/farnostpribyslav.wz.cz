---
id: 30
rok: 2003
idr: 2
nazev: Aby byli jedno
autor: Marie Linhartová – fl. č. 05/03
vlozil: 1
datum: '10.2.2005 13:30'
datum_iso: '2005-02-10 13:30:00'
upravil: null
upravil_datum: null
foto_pocet: 0
foto_nazev: ''
fotky: null
---
V sobotu 25. ledna se konalo ve farním sále ekumenické setkání. Kříž, Bible, hořící svíce, mládež s kytarou, skupina křesťanů. Sešli jsme se abychom zakončili týden modliteb za jednotu křesťanů. Na tomto setkání byli přítomní věřící i z jiných církví. 
<p>
Postupně jsme se vzájemně představili, řekli své jméno a z jaké jsme církve. Otec Miroslaw a hosté zahájili prosbami toto setkání. Po přečtení textu z Písma svatého mohl postupně každý jednotlivě přistoupit před vystavenou Bibli a od hořícího světla v hliněné nádobě zapálit svoji svíci a přednést hlasitě, nebo tiše svoji prosbu. Většinou zazněly prosby za mír ve světě, za sjednocení církve, a osobní poděkování nebo prosba. Byla v tom velká důvěra v Boha a společná přání za vyslyšení prosby. 
<p>
Mládež zazpívala a doplnila vhodnými písněmi rozjímání. Toto ekumenické modlitební setkání jsme zakončili modlitbou Otče náš a požehnáním.
