---
id: 57
nazev: Tříkrálová sbírka a koncert
autor: Vašek Henzl
fotky:
  - Tříkrálový koncert - Cum Laude
  - Tříkrálový koncert - Cum Laude
  - Tříkrálový koncert - Cum Laude
  - Tříkrálový koncert - Cum Laude
  - ''
  - ''
---
V sobotu 8. ledna odpoledne již poněkolikáté ožily ulice našeho města skupinkami tří králů. Dům od domu se ozývalo „My tři králové jdeme k vám,…“ a koledníci, kteří se zapojili do Tříkrálové sbírky, žádali jménem potřebných o příspěvek do kasičky. O tom, že lidé na jejich prosby odpovídali skutečně s otevřeným srdcem, svědčí úctyhodná suma, jež vybraly.
<p>
Celkově se v Přibyslavi pro potřeby České katolické charity vybralo 164 353,50 Kč. 
<p>
Peníze budou použity na nové vybavení Charitního domova pro matky s dětmi v Havlíčkově Brodě, na podporu činnosti Domova pokojného stáří v Nížkově a část prostředků bude vymezena na přímou pomoc rodinám v krizových situacích. Určitá část peněz bude také odeslána na pomoc zemím postiženým ničivými tsunami.  
<p>
Večer se již opět tradičně uskutečnil ve farním kostele Tříkrálový koncert na poděkování všem koledníkům i dárcům, kde zahrála na housle Růžena Dejmalová a hlavní část vyplnila skupina Cum Laude.
