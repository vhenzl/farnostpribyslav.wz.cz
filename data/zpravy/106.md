---
id: 106
nazev: Ohlédnutí za prázdninami II – Tatry a puťáček
autor: Vašek Henzl
fotky: null
---
Další akcí, kterou letošní prázdniny přinesly, byly vlastně akce dvě :-) A to sice ve čtvrtém prázdninovém týdnu, kdy rodnou Přibyslav opustily dvě výpravy za účelem zdolání vrcholů jistých „hor“.</p><p>
Zatímco naše expedice směřující do Vysokých Tater byla složena čistě ze zástupců mužského pohlaví (převážně skautů oddílu Aldebaran a otce Pavla), druhou skupinu tvořila samá děvčata, která se vydala dobývat vrcholky Žďárských vrchů. </p><p>
O tom, jak se měla dámská výprava, moc napsat nemohu. Snad jen tolik, že si (prý) holky užily spoustu srandy a že je nesežral žádný vlk, a tak se nám vrátily :-)</p><p>
O našem putování po vrcholcích Tater ve stručnosti asi takto. Podnikli jsme tři vysokohorské túry, jednu ze Štrbského Plesa, přes vodopád Skok a Bystré sedlo zpět do Plesa,  druhou na Rysy a třetí přes Malou Studenou Dolinu, Priečné sedlo, kde jsme se pěkně zapotili, a Velkou Studenou dolinu. V poslední den našeho pobytu u našich slovenských bratří jsme pak navštívili část Slovenského ráje v oblasti Suchá Belá,  Kláštorisko a Prielom Hornádu. Byla to vcelku vydařená akce, při které nám opět přálo počasí a při níž nás andělé strážní chvílemi drželi vskutku za šosy.</p><p>
Několik fotek z obou akcí, pro představu, jak jsme se  měli.</p><p>
Související: Děda Málek Blog – <a href="http://dedamalek.blog.cz/0707/expedice-tatry-2007" >Expedice TATRY 2007</a></p>
