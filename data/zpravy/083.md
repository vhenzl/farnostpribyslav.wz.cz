---
id: 83
rok: 2006
idr: 5
nazev: farní pouť 2006 - Lurdy
autor: text - Václav Henzl st. ; foto - Tomáš Lehrl
vlozil: 2
datum: '30.5.2006 19:14'
datum_iso: '2006-05-30 19:14:00'
upravil: null
upravil_datum: null
foto_pocet: 10
foto_nazev: lurdy
fotky:
  - Poutní místo La Salleta vysoko v horách - 1800 m n. m
  - Na vrcholu Gargasu nad La Salletou - 2207 m n. m
  - >-
    Naslouchání výkladu o Lurdských bazilikách - jejich historii a okolnostech
    vzniku
  - Každý večer je působivé svíčkové procesí se společnou modlitbou růžence
  - 'Jeskyně zjevení se sochou Panny Marie a svícnem, kde pořád hoří svíce'
  - 'Pohled z oken hotelu, kde jsme byli ubytováni'
  - Skupinka našich poutníků před 12. zastavením křížové cesty
  - 'Pohled na celý komplex z hradu, v popředí podzemní bazilika Pia X'
  - >-
    Závěr večerního svíčkového procesí, na kterém se scházejí všichni poutníci
    přítomni v Lurdech
  - Skupina našich poutníků na prostranství před poutní bazilikou
---
Naše první zastávka byla v La Salletě a mnozí z nás toto poutní místo neznali. Nachází se vysoko ve francouzských Alpách, kde se Panna Maria zjevila v roce 1846 dvěma malým dětem a prosila je o pokání a svěcení nedělí. Panna Maria se zde představuje jako plačící žena. Je to místo klidu, místo stvořené k rozjímání. Nádherná příroda kolem a vysoké hory spolu s krásným počasím v nás zanechali nezapomenutelné dojmy.<p>
Další naše cesta vedla do Lurd, kde se od 11.2.1858 18x po sobě Panna Maria zjevila malé Bernadettě a také prosila o pokání a obrácení. Na místě zjevení vytryskl zázračný pramen vody. Na přímluvu Panny Marie se zde uzdravilo již mnoho lidí. Zde jsme měli mnoho duchovních zážitků - několik mší svatých, rozjímání v jeskyni zjevení, koupele v zázračné vodě, večerní světelné průvody - to všechno v nás zanechalo úžasné dojmy. Zde jsme se také modlili za vás za všechny, zde jsme Panně Marii složili k nohám všechny problémy a starosti, zde jsme prosili a děkovali. Nikomu z nás se ve středu večer nechtělo odjíždět.<p>
Naše pouť pokračovala do městečka Arsu, kde působil znamenitý zpovědník arský farář Jan Maria Vianey. Cestou domů jsme si ještě prohlédli památky města Lyonu a Ženevy.<p>
Pro mě byla tato pouť velkým duchovním zážitkem .. prožili jsme krásné společenství ... ticho a klid na La Salletě .... tisíce poutníků v Lurdech ... nemocní prosící o uzdravení ... nádherná křížová cesta .. myšlenky z promluv otce Zdeňka ... Věřím, že naše pouť přinese duchovní užitek nejen nám poutníkům, ale celé naší farnosti.<p>
Václav Henzl st.<p>
...převzato z farního listu   
