---
id: 9
nazev: 'Celostátní setkání mládeže – Žďár nad Sázavou '
autor: '? - fl. č. 20/02'
fotky: null
---
<h4>„Vy jste sůl země… Vy jste světlo světa“ (Mt 5,13-14)</h4>
<p>
Ve dnech od 13. do 18. srpna se sjelo přes 5000 mladých lidí z celé republiky do Žďáru nad Sázavou, aby tam prožívali společně týden: modlitby, vzdělávání a sdílení ve společenství.
<p>
<img src="obr/2002_zdar.gif" align="left"> <b>Úterý 13.8.</b>
<p>
V odpoledních hodinách se začínali sjíždět mladí lidé z celé republiky. Po ubytování a registraci okolo 19 hodiny bylo zahájeno 3. celostátní setkání mládeže přinesením Kříže světových dnů mládeže. Úvodní slovo pronesl Mons. Dominik Duka.
<p>
<b>Středa 14.8.</b>
<p>
Středeční program začal slovem na den: „Pojďte za mnou“. Dopolední program byl věnován Torontu (svědectví účastníků). Mši svatou společně s několika desítky kněží sloužil Mons. Vojtěch Cikrle, který také přečetl kázání biskupa Františka Radkovského, nepřítomného z důvodu povodní. Odpolední program obsahoval přednášky (možnost volby z 27 zajímavých témat), tvořivé dílny (11 dílen) brigády a návštěvy domovů důchodců. Večer uzavřela přednáška biskupa Jiřího Paďoura a film o Torontu.
<p>
<b>Čtvrtek 15.8.</b>
<p>
Dnešní den jsme začali mší svatou s kardinálem Miloslavem Vlkem. Po mši jsme se mohli seznámit a zúčastnit se moravského „Posvícení“. Po odpoledním kulturním programu (koncerty mnoha různých žánrů) jsme vyslechli katechezi Mons. Vojtěcha Cikrleho. A po modlitbě jsme se odebrali k zaslouženému spánku. 
<p>
<b>Pátek 16.8.</b>
<p>
Čtvrtý den programu byl ve znamení „Smíření“. Obřadu smíření předcházela katecheze biskupa Josefa Hrdličky. Odpoledne jsme se setkali po diecézích, abychom se mohli podívat, jak žije mládež ve vikariátech naší diecéze. Večer pro nás měl mši svatou arcbp. Jan Graubner. K spánku nás hezky připravilo zajímavé setkání s Radovanem Lukavským. 
<p>
<b>Sobota 17.8.</b>
<p>
Dopolední program obsahoval přednášky, tvořivé dílny a brigády. Odpoledne se ujal slova Mons. Karel Herbst. Po jeho svědectví následovala mše svatá, při které pro nás měl připravené slovo biskup Jaroslav Škarvada. Po večerním ohňostroji byla adorace s biskupem Josefem Kajnkem. 
<p>
<b>Neděle 18.8.</b>
<p>
Nechtělo se nám tomu věřit, ale blížil se konec. Po závěrečné mši sv., kterou sloužil Mons. František Lobkowicz, jsme dostali oběd do sáčku a vraceli se do svých domovů.
