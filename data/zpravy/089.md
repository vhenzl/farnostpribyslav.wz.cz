---
id: 89
rok: 2006
idr: 11
nazev: Vikariátko na druhou
autor: Vašek Henzl
vlozil: 1
datum: '4.10.2006 23:55'
datum_iso: '2006-10-04 23:55:00'
upravil: null
upravil_datum: null
foto_pocet: 0
foto_nazev: ''
fotky: null
---
Začnu takovou malou matematickou hádankou. Jaký výsledek dostanu, vezmu-li jeden vikariát a přidám k němu druhý? Dva vikariáty? Šestinu diecéze? Hodně velký vikariát? Ne, ne. Samá voda. Dostanu <em>vikariát<sup>2</sup></em>. A co získám, spojím-li setkání mládeže dvou vikariátů? Ano, tušíte správně. Výsledkem bude <strong>Vikariátko<sup>2</sup></strong>.</p><p>
Přesně k takovémuto závěru mohl dojít každý, kdo v pátek nebo v sobotu 22. a 23. září zavítal na přibyslavkou faru či do kostela na mši svatou. Tyto dva dny totiž naše farnost hostila setkání mládeže z Havlíčkobrodsko-humpoleckého a Kutnohorsko-poděbradského vikariátu. A že si setkání právem zaslouží mít v názvu kvadrát, mohl každý vidět už z počtu účastníků, protože se nás zde sjelo a sešlo více než stovka.</p><p>
Zde je několik fotografií z této, troufám si říci, velmi vydařené akce.</p>
<figure>
  <img alt="Páteční mše svatá. Zleva otec Tomáš, Pavel, otec Bohouš a otec Zdeněk." src="/foto/2006_vikariatko-na-2_1.jpg" />
</figure>
<p>
Setkání jsme začali slavením mše svaté, kterou sloužili oba vikariátní kaplani otec <em>Tomáš Höger</em> a otec <em>Bohouš Stařík</em> a s nimi i otec <em>Zdeněk Kubeš</em>.
</p>
<figure>
  <img alt="Mezibaviči Johny a Těpic." src="/foto/2006_vikariatko-na-2_3.jpg" />
</figure>
<p>
Páteční večer jsme strávili na faře. Po lehkém občerstvení jsme se namačkali do sálu, kde se slova ujali naši mezibaviči <em>Johny a Těpic</em>. Pod jejich vedením se pak všechny přítomné farnosti představili scénkou, písničkou či aspoň slovem.
</p>
<figure>
  <img alt="&quot;Zelenáči&quot; z Krucemburku a další lidičky" src="/foto/2006_vikariatko-na-2_2.jpg" />
</figure>
<p>
Bylo nás opravdu dost. Třeba takoví "Zelenáči" z Krucemburku zabrali témeř celou jednu stranu sálu. :-) Před nimi děvčata z farnosti Skuhrov a okolí.
</p>
<p>
Na závěr pátečního programu měl otec Tomáš duchovní slovíčko a celý první den jsme zakončili v kostele adorací před vystavenou <abbr title="Nejsvětější svátost oltářní">NSO</abbr>.
</p>
<figure>
  <img alt="Pavel hovoří na téma Písmo svaté a Boží slovo." src="/foto/2006_vikariatko-na-2_5.jpg" />
</figure>
<figure>
  <img alt="Při témátku v sále." src="/foto/2006_vikariatko-na-2_4.jpg" />
</figure>
<p>
Sobotní dopoledne se neslo ve vážnějším duchu. Kaplan <em>Pavel</em> hovořil na téma Písmo svaté, Boží slovo, apod.. Na témátko jsme navázali skupinkami, kde jsme se pokoušeli s pracovat s biblí.</p>
<figure>
  <img alt="Při obědě" src="/foto/2006_vikariatko-na-2_6.jpg" />
</figure>
<p>
Po namáhavém dopoledni přišel zasloužený oběd. Kája měl guláš opět výborný :-)
</p>
<figure>
  <img alt="Jedno ze soutěžících družstev." src="/foto/2006_vikariatko-na-2_7.jpg" />
</figure>
<figure>
  <img alt="Alča a Martina při hře &quot;Dobrý den, pojďtě ven&quot;" src="/foto/2006_vikariatko-na-2_8.jpg" />
</figure>
<figure>
  <img alt="Několik posledních lidí, kteří ještě nestihli projít evolucí při hře &quot;Evoluce&quot;" src="/foto/2006_vikariatko-na-2_9.jpg" />
</figure>
<p>
Odpoledne mělo formu čistě zábavnou. Kdo chtěl, mohl si zasoutěžit v provlékání špagátu či předávání padesáti koruny z čela na čelo, zahrát hry jako Dobrý den, pojďte ven, Evoluce, Elektrika a zbyl čas i na fotbal nebo petang.</p>
<figure>
  <img alt="Závěrečná mše svatá - přijímání." src="/foto/2006_vikariatko-na-2_10.jpg" />
  </figure>
<figure>
  <img alt="Cum Laude" src="/foto/2006_vikariatko-na-2_11.jpg" />
</figure>
<p>
Jak jsme setkání začali, tak jsme ho také zakončili - společným slavením mše svaté. Stejně jako v pátek, i tuto bohoslužbu hudebně doprovodila skupina <a href="http://cumlaude.wz.cz">Cum Laude</a>, tentokrát posílená o dvě další houslistky.</p><p>
