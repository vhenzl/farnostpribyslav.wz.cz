---
id: 101
nazev: Boží Tělo
autor: Vašek
fotky:
  - Při proměňování
  - Družičky jsou již připraveny
  - Nebesa nad Nejsvětější Svátostí nesli čtyři muži z farnosti
  - Zastavení u prvního oltáře
  - Druhý oltář na náměstí u radnice
  - Družičky se symboly
  - Průvod pokračoval přes autobusové nádraží
  - Další zastavení bylo u sochy sv. Václava
  - Průvod přichází k poslednímu oltáři
  - Zpěv žalmu u oltáře u Mariánského sloupu
  - Společné foto všech družiček
  - A nakonec společně všechny družičky se symboly
---
Na dnešní den, tedy na neděli 10. června, připadl svátek Těla a Krve Páně, neboli lidově Božího Těla. Stejně tak jako v předchozích letech, i letos se na závěr slavností mše svaté vydal do ulic našeho města eucharistický průvod, aby prosil o požehnání pro město i pro vlast. A ačkoliv zde letos nebyla žádná návštěva, jako tomu bylo <a href="?page=2&idr=8&year=2006" title="Boží Tělo 2006 s otcem biskupem Kajnekem">předchozí roky</a>, a mši sloužil pouze otec Zdeněk, neboť čerstvě vysvěcený otec Pavel má několik dní volna, byla to krásná slavnost, při které mohl každý veřejně před celým městem vyznat svoji víru.<p>
Průvod, který postupně obešel celé náměstí, vedl kříž následovaný jedenácti družičkami se symboly z Ježíšova života. Za nimi šla malá děvčata, která sypala na cestu květy, dále hudba a ministranti. Pod nebesy, která nesli čtyři muži z farnosti, konkrétně pan Horský, Málek, Sejkora a Pometlo, nesl otec Zdeněk monstranci s Nejsvětější Svátostí. Zbytek a největší část průvodu pak tvořili ostatní věřící.<p>
Průvod se tradičně zastavil u čtyř oltářů. Modlitby u prvního oltáře byly určeny za kněze a duchovní povolání. U druhého všichni přítomní prosili pro požehnání a ochranu pro své rodiny. Třetí zastavení u sochy svatého Václava pak bylo zaměřeno na město, vlast a celý náš národ. Modlitby u posledního oltáře u Mariánského sloupu byly ve znamení díků za všechny dobré věci, jež nám Bůh dopřává. Průvod Božího Těla byl zakončen v kostele slavnostním zpěvem Te Deum a požehnáním všech přítomných.<p>
<p>
<div class='stahnout'><p>
<div><h4 class='left'>Boží Tělo</h4><p>
Fotografie ze slavnosti Božího Těla ke stažení.</p><p>
Velikost souboru: 73,9 MB</p><p>
</div><p>
<a href='http://www.edisk.cz/stahnout-soubor/36281/20070610_Bozi-Telo.zip_73.9MB.html'><img src='obr/tlacitko_stahnout_2.png' alt='Stáhnout'></a><p>
</div><p>
