---
id: 105
nazev: Ohlédnutí za prázdninami I - Vltava
autor: Vašek Henzl
fotky: null
---
Prázdniny jsou dávno nenávratně za námi a nejen dítka školou povinná, ale už i my vysokoškoláci usedneme opět do školních lavic, a tak je nejvyšší čas se podívat, co že to ty letošní prázdniny přinesly.</p><p>
První velkou farní prázdninovou akcí byla voda – Vltava 2007. </p><p>
S myšlenkou vyrazit o prázdninách na vodu nepřišel nikdo jiný, než otec Pavel, a to sice na <span title="jo, tak z týhle akce taky nikdo nic nenapsal" class="about">Silvestru v Ostrově nad Oslavou</span>. A o tom, že nezůstalo jen u nápadu, svědčí fakt, že v poslední školní den, na slavnost svatých Petra a Pavla, v pátek 29. června vyrazilo víc jak čtyřicet lidí z Přibyslavi, Nížkova, Poděšína a dalších přidružených a spřátelených obcí a vesnic směrem Vyšší Brod. A já měl tu čest být jedním z nich! Ano, nyní, když už jsou všechna prázdninová dobrodružství za námi, mohu s klidem říci, že tato první akce byla z celých prázdnin nejlepší.</p><p>
Na vodě jako takové – tedy v lodičkách – jsme strávili pouze tři dny. První den, v sobotu, jsme jeli z Vyššího Brodu do Rožmberka. Jednalo se jen kratší úsek, protože velké množství z nás bylo na vodě vůbec poprvé, a tak bylo nutné, abychom se naučili odpichovat pádlem od dna řeky (moc vody totiž ve Vltavě nebylo, ale na rozdíl od jiných řek byla pořád sjízdná), <span title="hodně lodí vedle sebe se nechá unášet proudem" class="about">soulodit</span>,  vyklápět se na jezu a následně chytat v proudu loď, barel, pádlo, háčka,… :-) a další užitečné věci, které správný vodák potřebuje. A myslím, že se povedlo, že to všichni zvládli na jedničku. Takto vycvičeni jsme si další dva dny mohli dovolit vydat se již na delší cestu, a tak jsme se během neděle dostali až do Českého Krumlova a v pondělí do Zlaté Koruny, kde pro většinu z nás ježdění na lodičkách končilo. (Ovšem několik <span title="šťastlivců" class="about">jedinců</span> pokračovalo ještě v úterý až do Boršova.)</p><p>
Kromě vody, lodiček a s tím souvisejících radovánek jsme si užili i další druhy zábavy. Například kulturně-historické, když jsme navštívili dva cisterciácké kláštery ve Vyšším Brodě a ve Zlaté Koruně, přičemž v tom prvním nás provedl sám otec převor. A pochopitelně jsme si nenechali ujít ani krásná historická centra Rožmberku a Krumlova. Rovněž otec Pavel se nám staral o bohatý program, když každé ráno sloužil uprostřed kempu mezi stany mši svatou. No a nakonec nesmělo chybět ani posezení v některé z místních hospůdek, kterých bylo kolem Vltavy jako hub po dešti.</p><p>
Jak vidno, byla to skutečně vydařená akce, při které nám Pán dopřál krásné počasí a spoustu zábavy a skvělých zážitků. Takže výzva pro všechny, kteří jste nejeli: <span title="a to jako že na 100% ano" class="about">jestli</span> se příští rok opět pojede na vodu, tak neváhejte  a pojeďte taky. Však ono se tam na tu řeku nějak srovnáme ;-)</p><p>
Související: Děda Málek Blog – <a href="http://dedamalek.blog.cz/0707/voda-vltava-2007" >Vltava – Vltava – 2007</a></p><p>
