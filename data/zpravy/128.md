---
id: 128
rok: 2008
idr: 1
nazev: Ohlédnutí za rokem 2007
autor: Vašek Henzl
vlozil: 1
datum: '1.1.2008 19:07'
datum_iso: '2008-01-01 19:07:52'
upravil: 1
upravil_datum: '5.1.2008 22:34'
foto_pocet: 0
foto_nazev: ''
fotky: null
---
<!-- Generated by XStandard version 2.0.0.0 on 2008-01-05T22:33:49 -->

<p>Rok 2007 je již nenávratně za námi. Přinesl nesčetné množství více či méně radostných událostí, které zůstanou ukryty v našich vzpomínkách. Mnohé z událostí, které se v uplynulém roce odehrály v životě naší farnosti, jsou zaznamenány zde na farních stránkách. Za připomenutí stojí například <a href="http://farnostpribyslav.wz.cz/index.php?page=2&amp;idr=8&amp;year=2007" title="Kněžské svěcení Pavla Sandtnera">kněžské svěcení otce Pavla</a> a jeho přibyslavská <a href="http://farnostpribyslav.wz.cz/index.php?page=2&amp;idr=10&amp;year=2007" title="Přibyslavská pouť a primice otce Pavla">primice</a> na pouť, nezapomenutelná <a href="http://farnostpribyslav.wz.cz/index.php?page=2&amp;idr=12&amp;year=2007" title="Ohlédnutí za prázdninami I - Vltava">voda</a> pro mládež na počátku prázdnin, farní <a href="http://farnostpribyslav.wz.cz/index.php?page=2&amp;idr=6&amp;year=2007" title="Farní poutní zájezd 2007 - Slovensko">zájezd na Slovensko</a> či jarní <a href="http://farnostpribyslav.wz.cz/index.php?page=2&amp;idr=7&amp;year=2007" title="Víkendovka pro děti">víkendovka pro děti</a>. Zapomenout nesmím ani na <a href="http://farnostpribyslav.wz.cz/index.php?page=2&amp;idr=19&amp;year=2007" title="Varhany v Žižkově Poli již zase hrají">úspěšnou opravu varhan</a> v Žižkově Poli a s tím související celou řadu <a href="http://farnostpribyslav.wz.cz/index.php?page=2&amp;idr=28&amp;year=2007" title="VI. benefiční koncert">benefičních</a> <a href="http://farnostpribyslav.wz.cz/index.php?page=2&amp;idr=24&amp;year=2007" title="Koncert k výročí 750 let Přibyslavi">koncertů</a>. Otec Stařík oslavil <a href="http://farnostpribyslav.wz.cz/index.php?page=2&amp;idr=18&amp;year=2007" title="Čtyřicet pět let kněžství otce Staříka">čtyřicet pět let kněžství</a>, proběhl již sedmý ročník <a href="http://farnostpribyslav.wz.cz/index.php?page=2&amp;idr=23&amp;year=2007" title="Sedmý ročník Nocturna">Přibyslavského noctura</a> a druhý ročník <a href="http://farnostpribyslav.wz.cz/index.php?page=2&amp;idr=16&amp;year=2007" title="Motodění">Přibyslavského motodění</a>. Z nedávných událostí to pak jsou třeba předvánoční <a href="http://farnostpribyslav.wz.cz/index.php?page=2&amp;idr=27&amp;year=2007" title="Předvánoční těšení na faře">výstava betlémů</a> na faře, dětské <a href="http://farnostpribyslav.wz.cz/index.php?page=2&amp;idr=30&amp;year=2007" title="Vánoční divadlo v kostele">vánoční divadlo</a> či <a href="http://farnostpribyslav.wz.cz/index.php?page=2&amp;idr=32&amp;year=2007" title="Žehnání vína na sv. Jana">žehnání vína</a>. A spousta <a href="http://farnostpribyslav.wz.cz/index.php?page=2&amp;idr=up&amp;year=2007" title="Zprávy - rok 2007">dalších</a>.</p>
<p>Však zdaleka ne všechny události loňského roku jsou zde zaznamenány, událo se jich mnohem více. A jelikož se mi v počítači „povalují“ různé fotografie, které by mohly tyto události přiblížit, připravil jsem pro vás Novoroční dárek v podobě tohoto článku, kterým se s vámi o některé fotografie podělím.</p>
<h2 class="left">Silvestr 2006/2007</h2>
<p>Rok 2007 začal jak jinak, než silvestrovským veselím. Mládež strávila přelom dvou roků na faře v Ostrově nad Oslavou. Přibyslavská fara patřila rodičům, dětem a všem ostatním, kteří chtěli prožít část silvestrovského večera ve společnosti ostatních farníků.</p>
<p><img alt="" src="./foto/2008_ohlednuti-2007_1.jpg" title="" /></p>
<p class="fotopopis">Hra Trifidi, při které jsme chodili po Ostrově se zavázanýma očima a plnili různé úkoly.</p>
<p><img alt="" src="./foto/2008_ohlednuti-2007_2.jpg" title="" /></p>
<p class="fotopopis">Oblíbená karetní hra Uno vyplňovala všechny volné chvíle.</p>
<p><img alt="" src="./foto/2008_ohlednuti-2007_3.jpg" title="" /></p>
<p class="fotopopis">Jedna z mnoha her - tentokrát trochu vážnějšího rázu - na poznávání sebe sama i ostatních.</p>
<p><img alt="" src="./foto/2008_ohlednuti-2007_4.jpg" title="" /></p>
<p class="fotopopis">Na Silvestra za námi dorazil i - tehdy ještě pouze jáhen - Pavel Sandtner. Foto cestou z nádraží, kde jsme si ho byli „vyzvednout“.</p>
<p><img alt="" src="./foto/2008_ohlednuti-2007_5.jpg" title="" /></p>
<p class="fotopopis">Jeden z mnoha pokusů o společné foto.</p>
<p><img alt="" src="./foto/2008_ohlednuti-2007_6.jpg" title="" /></p>
<p class="fotopopis">Vítězná skupinka silvestrovské soutěže o nejlepší rodinku.</p>
<p><img alt="" src="./foto/2008_ohlednuti-2007_7.jpg" title="" /></p>
<p class="fotopopis">Byl to boj, než se nám podařilo šampus otevřít. Málem to vypadalo, že budeme bez přípitku.</p>
<p><img alt="" src="./foto/2008_ohlednuti-2007_8.jpg" title="" /></p>
<p class="fotopopis">Veselí pokračovalo až daleko za půlnoc. Na řadu přišly také tance jako Lakolita, Chiwawa, Medisone i klasická polka či valčík.</p>
<p><img alt="" src="./foto/2008_ohlednuti-2007_9.jpg" title="" /></p>
<p class="fotopopis">Silvestr na přibyslavské faře. Na snímku jedna z her - čokoláda.</p>
<p><img alt="" src="./foto/2008_ohlednuti-2007_10.jpg" title="" /></p>
<p class="fotopopis">Opět čokoláda - napjaté čekání, zda ta šestka padne, nebo ne.</p>
<h2 class="left">Otec Jenda Balík a přednáška o sexualitě</h2>
<p>V pátek 27. dubna zavítal do naší farnosti otec Jenda Balík, bývalý ředitel Sekce pro mládež <abbr title="Česká biskupská konference">ČBK</abbr>. Nejprve sloužil večerní mši svatou a poté měl na faře přednášku pro mládež na téma sexualita a vztahy.</p>
<p><img alt="" src="./foto/2008_ohlednuti-2007_11.jpg" title="" /></p>
<p class="fotopopis">Při mši svaté - jáhen Pavel, otec Jenda a otec Zdeněk.</p>
<p><img alt="" src="./foto/2008_ohlednuti-2007_12.jpg" title="" /> </p>
<p><img alt="" src="./foto/2008_ohlednuti-2007_13.jpg" title="" /></p>
<p class="fotopopis">Přednáška ve farním sále - pozvání přijala i mládež z okolních farností.</p>
<h2 class="left">Pouť na Svatý Hostýn</h2>
<p>Již řadu let je zvyk na 1. května pořádat poutní zájezd na Svatý Hostýn a nejinak tomu bylo i v roce 2007.</p>
<p><img alt="" src="./foto/2008_ohlednuti-2007_14.jpg" title="" /></p>
<p class="fotopopis">Cestou od autobusu na Svatý Hostýn.</p>
<p><img alt="" src="./foto/2008_ohlednuti-2007_15.jpg" title="" /></p>
<p class="fotopopis">Poutní kostel Panny Marie na Svatém Hostýně.</p>
<p><img alt="" src="./foto/2008_ohlednuti-2007_16.jpg" title="" /></p>
<p class="fotopopis">Počasí bylo chladné, a tak něco teplého pro zahřátí přišlo vhod.</p>
<p><img alt="" src="./foto/2008_ohlednuti-2007_17.jpg" title="" /></p>
<p class="fotopopis">Křížová cesta kolem Hostýna.</p>
<p><img alt="" src="./foto/2008_ohlednuti-2007_18.jpg" title="" /></p>
<p class="fotopopis">Na křížové cestě.</p>
<h2 class="left">První svaté přijímání a farní odpoledne</h2>
<p>V neděli 17. června při druhé mši svaté přistoupilo dvanáct dětí z naší farnosti poprvé ke Stolu Páně. U této příležitosti se odpoledne konalo na farním dvoře tradiční farní odpoledne, tentokrát zpestřené nafukovacím hradem.</p>
<p><img alt="" src="./foto/2008_ohlednuti-2007_19.jpg" title="" /></p>
<p class="fotopopis">Děti, které poprvé přistoupily ke svatému přijímání, společně s otci Pavlem a Zdeňkem a Aničkou Henzlovou a Maruškou Bártovou, které je pomáhaly připravovat.</p>
<p><img alt="" src="./foto/2008_ohlednuti-2007_20.jpg" title="" /></p>
<p><img alt="" src="./foto/2008_ohlednuti-2007_21.jpg" title="" /></p>
<p><img alt="" src="./foto/2008_ohlednuti-2007_22.jpg" title="" /></p>
<p class="fotopopis">Skákací nafukovací hrad byl za odměnu pro ty, kteří úspěšně splnili úkoly na jiných stanovištích.</p>
<p><img alt="" src="./foto/2008_ohlednuti-2007_23.jpg" title="" /></p>
<p class="fotopopis">Otec Zdeněk rozdává zmrzlinu.</p>
<p><img alt="" src="./foto/2008_ohlednuti-2007_24.jpg" title="" /></p>
<p><img alt="" src="./foto/2008_ohlednuti-2007_25.jpg" title="" /></p>
<p class="fotopopis">Závěrečné sklízení hradu.</p>
<h2 class="left">Pouťová sobota</h2>
<p>Již několik let o pouti pořádá farnost pod záštitou Ing. Jana Kasala, místopředsedy <abbr title="Poslanecká sněmovna Parlamentu České republiky">PS PČR</abbr> a přibyslavského rodáka, ve farním kostele Pouťový koncert. Nejinak tomu bylo i v sobotu 23. června. Po koncertu v kostele pokračoval program na farním dvoře a ve stodole, kde byl koncert-zábava v režii <abbr title="Mladí křesťanští demokraté">MKD</abbr>.</p>
<p><img alt="" src="./foto/2008_ohlednuti-2007_26.jpg" title="" /></p>
<p class="fotopopis">Jako první vystoupila křesťanská hudební skupina LIBERI DEI z Velké Losenice.</p>
<p><img alt="" src="./foto/2008_ohlednuti-2007_27.jpg" title="" /></p>
<p class="fotopopis">Jako druhá zahrála a zazpívala Schola od sv. Václava a sv. Vojtěcha z Radešínké Svratky.</p>
<p><img alt="" src="./foto/2008_ohlednuti-2007_28.jpg" title="" /></p>
<p class="fotopopis">Koncert v kostele zakončil Karel Mészáros.</p>
<p><img alt="" src="./foto/2008_ohlednuti-2007_29.jpg" title="" /></p>
<p class="fotopopis">Pohled do kostela na návštěvníky koncertu.</p>
<p><img alt="" src="./foto/2008_ohlednuti-2007_30.jpg" title="" /></p>
<p class="fotopopis">Ve farní stodole jako první vystoupila skupina Dr. Vykuk.</p>
<p><img alt="" src="./foto/2008_ohlednuti-2007_31.jpg" title="" /></p>
<p class="fotopopis">Na dvoře byla možnost opéct klobásu.</p>
<p><img alt="" src="./foto/2008_ohlednuti-2007_32.jpg" title="" /></p>
<p class="fotopopis">Jako druhá se ve stodole představila skupina Fullstop.</p>
<p><img alt="" src="./foto/2008_ohlednuti-2007_33.jpg" title="" /></p>
<p class="fotopopis">Závěr večera patřil přibyslavské Šatlavě.</p>
<h2 class="left">Mše svatá na náměstí.</h2>
<p>Stalo se již dobrou tradicí, že součástí přibyslavských slavností je i mše svatá na náměstí. Proto v neděli 8. září zůstal v půl desáté farní kostel prázdný a namísto toho se modlitbami za naše město rozezněl prostor před radnicí.</p>
<p><img alt="" src="./foto/2008_ohlednuti-2007_34.jpg" title="" /></p>
<p><img alt="" src="./foto/2008_ohlednuti-2007_35.jpg" title="" /></p>
<p><img alt="" src="./foto/2008_ohlednuti-2007_36.jpg" title="" /></p>
<p><img alt="" src="./foto/2008_ohlednuti-2007_37.jpg" title="" /></p>
<p><img alt="" src="./foto/2008_ohlednuti-2007_38.jpg" title="" /></p>
<h2 class="left">Předvánoční večeře pro mládež</h2>
<p>V sobotu 22. prosince večer pozval otec Zdeněk všechnu mládež naší farnosti ke společnému oslavení přicházejících Vánoc společnou večeří na faře. Někteří z nás připravili předkrm, jiní salát, další usmažili řízky a hostina mohla začít. Nešlo však jen o vlastní večeři, ale o celkové setkání. Příjemný společný večer se pro ty nejvytrvalejší protáhl až dlouho do noci.</p>
<p><img alt="" src="./foto/2008_ohlednuti-2007_39.jpg" title="" /></p>
<p class="fotopopis">Po úvodním slově otce Zdeňka přišel na řadu přípitek, a pak už mohla večeře začít...</p>
<p><img alt="" src="./foto/2008_ohlednuti-2007_40.jpg" title="" /></p>
<p class="fotopopis">...nejprve předkrm v podobě šunky s křenem...</p>
<p><img alt="" src="./foto/2008_ohlednuti-2007_41.jpg" title="" /></p>
<p class="fotopopis">...a pak i řízek se salátem.</p>
<p><img alt="" src="./foto/2008_ohlednuti-2007_42.jpg" title="" /></p>
<p class="fotopopis">A tak jsme seděli, jedli, pili, povídali... A toto už je v závěrečné fázi večera.</p>
<h2 class="left">Závěr</h2>
<p>Tolik tedy pro doplnění obrazu roku 2007 v naší farnosti z mého, resp. našeho rodinného, fotoarchivu. Autory některých fotek ze silvestra v Ostrově jsou Tomáš Lehrl a Pavel Málek.</p>
<p>Při pohledu do pastoračního plánu za uplynulý rok je však zřejmé, že ani takto není výčet všech událostí, které by stály za to zaznamenat, úplný. Namátkou například zájezd na betlémy do Třebechovic v loňském lednu, podzimní duchovní obnova pro mládež v Borové, různé akce v domě s pečovatelskou službou či přenocování ministrantů na faře a další.</p>
<p>Pokud tedy máte někdo nějaké fotografie ze života farnosti, které by mohly zajímat i ostatní, podělte se o ně, ať je tato on-line kronika naší farnosti ještě úplnější.<br /> <br /></p>
