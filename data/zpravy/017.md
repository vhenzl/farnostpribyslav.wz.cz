---
id: 17
nazev: Jak jsme prožili Velikonoce
autor: viz. výše - fl. č. 09/01
fotky: null
---
Ne všichni jsme prožívali velikonoční obřady v Přibyslavi. Někteří z nás, zejména mládež, slavili Velikonoce na jiných místech (Příchovice, Tuchoměřice). Někteří prožívali velikonoční tajemství již v úterý při divadelním ztvárnění Pašií ve Žďáře nad Sázavou. Poslouchejte jejich vyprávění, která ať je obohacením a doplněním prožitků nás, kteří jsme trávili Velikonoce zde v Přibyslavi.
<p>
<br>
<p>
<b>Příchovice</b>
<p>
Nastával čas Velikonoc a malá skupinka zdejší mládeže se rozhodla prožít tyto svátky v Příchovcích. Jezdí tam společenství mladých lidí, kteří chtějí společně prožít Kristovo vzkříšení.
<p>
Všichni jsme se po celý den připravovali v plném proudu, abychom mohli dobře prožít velikonoční bohoslužby. Myslím, že se shodneme všichni, kdo jsem tam strávili tyto svátky, tak můžeme konstatovat toto: Dokážeme-li se důkladně připravovat na velikonoční oktáv, prožijeme mnohem hlouběji a radostněji Ježíšovo vzkříšení.
<p>
Tímto také vyřizuji pozdravy, které všem posílá otec Vladimír.
<p>
<i>Jenda Bárta</i>
<p>
<br>
<p>
<b>Tuchoměřice</b>
<p>
Letošní Velikonoce jsme strávili v Tuchoměřicích, ve francouzské komunitě Chemin Neuf. Chemin Neuf je francouzská katolická komunita ve službě lidem a církvi, jejíž povoláním je pracovat pro Jednotu. Působí nejen mnoha evropských státech, ale také třeba v Anglii, Brazílii, Kanadě. V České republice již šest let probíhají formace manželských párů a čtyři roky misie s mládeží.
<p>
I my jsme se letos o Velikonocích zúčastnili duchovních cvičení nazvaných JERICHO. Každý den jsem vyslechli velmi zajímavou přednášku, po které byl čas na osobní modlitbu a rozjímání.
<p>
Velikonoční obřady jsme si prožili naplno ve společenství asi 50 mladých lidí. Když jsme si připomínali poslední večeři páně, připadali jsme si jako ve večeřadle, protože jsme seděli okolo stolů a mše se sloužila s pravými nekvašenými chleby. Na Velký pátek jsme doprovodili Ježíše při křížové cestě po tamějších terasách a přitom okusili tíhu skutečného kříže v životní velikosti. Po velikonoční vigilii jsme se společně radovali ze vzkříšení našeho Pána tancem, zpěvem a hodováním. Celá neděle se nesla ve slavnostním duchu, duchu radosti ze vzkříšení. Poslední večer jsme si v kroužku kolem ohně zatančili mnoho krásných izraelských tanců.
<p>
Díky duchovnímu programu a společenství mladých jsme mnohem silněji prožili události těchto dnů a více si uvědomovali jejich hloubku a význam. O to větší byla naše radost ze vzkříšení Krista znásobená i radostí druhých. Na tomto místě se dá načerpat mnoho sil (nejen fyzických) a rozhodně není na škodu ho navštívit.
<p>
<i>Tomáš a Lukáš Lehrlovi</i>
<p>
<br>
<p>
<b>Žďár nad Sázavou</b>
<p>
Velikonoční obřady v naší farnosti byli velmi pěkné s bohatou duchovní náplní kněží i farníků. Rovněž dlouhé řady věřících, kteří přistupovali ke stolu Páně, svědčí o tam, že se na svátky velikonoční připravovali a vzali vážně slova samého Krista Pána, který říká: Pojďte ke mně všichni, kteří se lopotíte a jste obtíženi a Já vás občerstvím.
<p>
Velká noc – Vzkříšení Krista Pána, bylo vyvrcholením jeho těžkého utrpení, velkého pátku. 
<p>
Velmi názorně to vystihl děj, který sehráli žďárští farníci s biskupským gymnasiem – „Pašie“.
<p>
Bylo to velmi výstižné provedení utrpení a smrti Krista Pána. Vše se odehrálo v přírodě na pahorku a to v kostýmech doby Římanů. Byl to hluboký zážitek, který stojí za to shládnout a prožít Ježíšovo utrpení.
<p>
<i>Emilie Tománková</i>
