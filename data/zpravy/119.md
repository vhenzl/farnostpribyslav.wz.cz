---
id: 119
nazev: Koncert k výročí 750 let Přibyslavi
autor: Vašek Henzl
fotky:
  - Úvodní slovo pana starosty Jana Štefáčka a pana faráře otce Zdeňka Kubeše
  - Jana Wallingerová
  - Sbor Rastislav - Korunovační mše
  - Korunovační mše
  - Korunovační mše
  - Sbor Rastislav
  - Sólisté a dirigent - záveřečný potlesk byl téměř nekonečný
---
<!-- Generated by XStandard version 2.0.0.0 on 2007-11-24T14:25:08 -->

<p>Zítra 5. listopadu to bude přesně <strong>750 let</strong>, co Smil z Lichtenburka podepsal listinu, ve které přislíbil odvádět desátek z výnosů jeho stříbrných dolů v okolí Přibyslavi ve prospěch cisterciáckého kláštera ve Žďáře. Název <em>Priemezlaves</em>, zmiňovaný v této listině, je tehdejším názvem pro Přibyslav a je zároveň <em>nejstarší dochovanou zmínkou o našem městě</em>.</p>
<p>Tato skutečnost je předmětem oslav, které probíhají průběžně celý podzim a vrcholí právě tento víkend. Jednou z mnoha kulturních akcí, které se v rámci oslav konají, byl i včerejší <strong>koncert ve farním kostele</strong>, který pořádalo město společně s <abbr title="Kulturní zařízení města Přibyslav">KZMP</abbr> a farností.</p>
<p>Pozvání na tento koncert přijal <strong>Smíšený pěvecký sbor Rastislav</strong> z Blanska, který po úvodním varhanním vstupu a <span class="about" title="Tuším, že pěti.">několika</span> žalmech v podání přibyslavské rodačky Jany Wallingerové (roz. Štefáčkové) uvedl <strong>Korunovační mši</strong> W. A. Mozarta. Toto skvostné dílo Mozart složil roku 1779 k výročí korunovace poutního obrazu Panny Marie v kostele Matky Boží na Pláni v Salzburgu. <a href="http://www.rastislav.cz">Sbor Rastislav</a> u nás uvedl tuto skladbu o šesti částech v podání čtyř sólistů doprovázených asi dvacítkou muzikantů a téměř čtyřiceti členným chórem pod vedením Jaroslava Martináska.</p>
<p>Koncert přilákal velký počet návštěvníků a tak si radostné až jásavé melodie Korunovační mohlo vyslechnout více jak sto posluchačů včetně představitelů města a zástupců partnerských měst.</p>
<p>Za sebe mohu říci, že koncert byl skutečně pěkným zážitkem a i když jsem si ho nemohl vychutnat naplno, neboť jsem „pobíhal“ po kostele s foťákem, tak přesto jsem odcházel domů naplněn něčím krásným.</p>
<p>Za zmínku snad ještě stojí, že dobrovolné vstupné, které se vybíralo do kasiček u vchodu, je určeno na <a href="/?page=11">opravu kostelních varhan</a>. Celkový výtěžek ze vstupného je více jak deset tisíc, za což jistě patří všem dárcům velký dík.</p>
<h3 class="left">Související:</h3>
<p>Sbor Rastislav - <a href="http://www.rastislav.cz/main.php?sekce=52&amp;id=25">Detaily koncertu</a></p>
<p>Město Přibyslav - <a href="http://www.pribyslav.cz/vismo/dokumenty2.asp?id_org=13569&amp;id=57484">Archivní poklady od 3.11.2007 v Přibyslavi</a></p>
<p>Vysočina-news.cz - <a href="http://www.vysocina-news.cz/clanek/pribyslav-letos-slavi/">Přibyslav letos slaví</a></p>
