---
id: 55
rok: 2004
idr: 13
nazev: Co hezkého jsme prožili ve farnosti v listopadu.
autor: Tománková E. – fl. prosinec 2004
vlozil: 1
datum: '11.2.2005 13:05'
datum_iso: '2005-02-11 13:05:00'
upravil: null
upravil_datum: null
foto_pocet: 0
foto_nazev: ''
fotky: null
---
Tento měsíc začal oslavou všech svatých. V promluvě v tento den řekl krásně pan farář P. Zdeněk, že i v nebi se dnes oslavuje. Věříme, že každý z nás, z našich rodů, již tam někoho máme. 
<p>
Velmi pěkná byla i dušičková <b>vzpomínka na zemřelé</b> 2. listopadu na hřbitově. Začala mší svatou za zemřelé v kostele a pokračovala na hřbitově zpívanými žalmy a prosbami za zemřelé. Kněz na všechny strany posvětil hroby svěcenou vodou a vůně kadidla se vznášela nad celým hřbitovem. Rozžaté svíce, které osvětlovaly všechny hroby, vyzařovaly klid a mír. Každým rokem se zúčastňuje více a více lidí, aby vzdali úctu svým zemřelým. 
<p>
Ve čtvrtek 4. listopadu se také sešla <b>Pastorační a ekonomická rada</b>. Zhodnotila činnost ve farnosti za uplynulou dobu a odsouhlasila předběžný plán do dalších dnů, týkající se adventu a Vánoc. Setkání pastorační rady probíhá v  přátelském a kamarádském duchu, snažíme se všichni o vzájemné porozumění a klidnou domluvu. Také jsme se trochu seznámili s novým pastoračním asistentem Mgr. Jakubem Polívkou.
<p>
V sobotu 13. listopadu v 9 hodin při mši svaté byla udělována <b>svátost pomazání nemocných</b>. V promluvě nám kněz řekl o síle této svátosti, že Ježíš Kristus uzdravoval všechny druhy nemocí, jak tělesné a duševní, tak nemocné hříchem. Věřící si uvědomují co pro ně tato svátost znamená a proto byla hojná účast. Přišlo nás asi třicet. My starší a nemocní víme, že jsme touto svátostí připraveni  i pro případ náhlé smrti. Pan farář si váží nemocných a starých lidí a má k nim úctu. Všechny přítomné po udělení svátosti pozval na faru, kde bylo připraveno pohoštění a milé posezení v příjemném prostředí. Všichni zúčastnění pozvání přijali.
<p>
Dále bylo provedeno <b>odvlhčení základů kostela</b> se strany od věže. Byla to náročná a těžká práce, ochotní farníci odpracovali mnoho hodin. Pan Rázl vybílil na faře byt pro asistenta, ženy uklidily a udělaly potřebné úpravy. Všem patří upřímné Zaplať Pán Bůh.
<p>
Také děti uspořádaly výstavu obrázků – Můj křestní patron. Všechny byly odměněny sladkostí.
<p>
Dětské mše svaté jsou velmi přitažlivé, probíhají různá dětská odpoledne. Mladí chlapci, ministranti ještě do konce měsíce navštíví seminář v Praze.
<p>
Pan farář se s mládeží velmi aktivně zapojuje do různých sportovních akcí a činností. I sv. Don Bosko získával mládež prostřednictvím sportu.
<p>
Ve farnosti je stále živo, stále se něco děje, ale mnozí z nás to nevidí, nebo dokonce vidět nechtějí. Přesto každý měsíc tato činnost přináší pro farnost něco nového, dobrého a prospěšného.
