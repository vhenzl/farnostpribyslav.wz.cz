---
id: 54
nazev: Farní zájezd do Kroměříže – 25. 9.2004
autor: Tománková E. – fl. listopad 2004
fotky: null
---
Kroměříž je krásné moravské město na řece Moravě mezi Brnem a Zlínem. Celý den nás provázela čistá modrá obloha, plná slunce. Cesta do Kroměříže patřila cele Panně Marii. Pozdravili jsme jí ranní modlitbou a mariánskými písněmi.
<p>
V nádherném dómě sv. Mořice nám pan probošt v krátkosti řekl o historii chrámu, který je postaven v čistě gotickém slohu. Poté následovala mše svatá, kterou sloužil náš otec Zdeněk.
<p>
Kroměříž má v blízkosti náměstí tři kostely – sv. Mořice, Panny Marie a sv. Jana Křtitele. Do všech jsme mohli nahlédnout a chvíli přes ochrannou mříž meditovat. Rovněž krásný zámek s vyhlídkovou věží je velmi pěkně upraven a udržován. Zámecký park s rozlohou 64 ha je jedním z nej-krásnějších v celé republice. Přesto, že léto již skončilo, zahrada byla ještě plná květů. Ptačí voliéry, pávi, labutě, perličky, opice.., to vše doplňovalo bohatý život v parku. Rozsáhlé čtvercové náměstí s podloubím kolem dokola a všude je velmi čisto. Každý z nás si mohl odnést pěkné zážitky a obohatit srdce novým poznáním. 
<p>
Zvečera jsme si prohlédli arcibiskupské sklepy a zírali na obrovské sudy od 2 do 6 tisíc litrů jiskrného moku – červeného a bílého vína. Protože právě byla skončena sklizeň nové úrody a nastalo období  burčáku, museli  jsme  ho  ochutnat a zakusit  jeho  sílu  na sobě. Víno v malé míře  přináší  radost a veselí, to už asi patří k návštěvě sklípku a tak lidové písničky nás provázely až domů. Nezapomněli jsme ani popřát dvěma Václavům a tak jsme se na chvíli zbavili všedních starostí a s veselou myslí jsme se vraceli. Díky za ten krásný den, plný slunce a radosti. Za všechny účastníky, kterým se zájezd líbil, kteří si od srdce zazpívali a na chvíli odložili denní starosti.
<p>
PS: Ti, kteří byli již veselím a písněmi unavení a nemohli se na zpáteční cestě v autobuse vyspat, ať nám prominou.
