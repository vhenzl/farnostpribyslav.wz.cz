---
id: 36
rok: 2003
idr: 8
nazev: 'Poděkování zesnulému duchovnímu otci Janu Cimburkovi '
autor: '?'
vlozil: 1
datum: '10.2.2005 13:37'
datum_iso: '2005-02-10 13:37:00'
upravil: null
upravil_datum: null
foto_pocet: 0
foto_nazev: ''
fotky: null
---
Jménem celé farnosti děkujeme P. Janu Cimburkovi za 18-tileté působení v Přibyslavi.
<p>
Byl to velmi skromný a zbožný kněz. Až do poslední chvíle svého života rád sloužil všem lidem z farnosti bohoslužbou i jako zpovědník.
<p>
Svůj zdravotní stav udržoval denními procházkami přírodou. Také jsme ho viděli velmi často klečet v kostele, modlil se soukromě růženec. Při setkání každého radostně oslovil a zeptal se, jak se daří. Zajímal se o události ve společnosti i o dění ve městě.
<p>
Po příchodu do přibyslavské farnosti nechal vymalovat kostel a započal rekonstrukci hospodářských budov na farním dvoře. Rovněž se opravila omítka na farním kostele. Za jeho působení byla opravena kaple, aby sloužila v zimě pro bohoslužby. Také z iniciativy P. Cimburka se v roce 1994 pořídily dva nové zvony. Na jeho přání zesnulý akademický sochař pan Roman Podrázský zbudoval mariánský sloup ke cti a chvále Panny Marie. Po uvolnění režimu znovu obnovil o svátku Těla a Krve Páně eucharistický průvod ke čtyřem oltářům. I v pokročilém věku rád nesl monstranci s Nejsvětější svátostí městem. Velmi ctil a miloval Pannu Marii. Mši svatou sloužil s velikou úctou. Když se usmál, nebyl stár, něco krásného vyzařovalo z jeho očí a úsměvu. Miloval ticho a samotu, a přece jsme ho všichni za ta léta znali.
<p>
Důstojný otče, děkujeme Vám z celého srdce za vše, co jste pro nás i celou farnost vykonal a přejeme Vám, abyste po tomto životě časném se radoval v nebi a požíval odměny od Pána, jako dobrý služebník Boží. Budeme na Vás vzpomínat v modlitbě.
<p>
Vaši farníci.
