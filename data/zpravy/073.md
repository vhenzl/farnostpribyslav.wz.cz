---
id: 73
rok: 2005
idr: 14
nazev: Pozvánka na LIDOVÉ MISIE - 12.-20.11.2005
autor: Vašek
vlozil: 1
datum: '25.10.2005 10:34'
datum_iso: '2005-10-25 10:34:00'
upravil: null
upravil_datum: null
foto_pocet: 0
foto_nazev: ''
fotky:
  - Lidové Misie v Přibyslavi
  - program  12.-16.11.
  - program 17.-20.11.
---
Jak již bylo předesláno, v polovině listopadu proběhnou v naší farnosti Lidové misie. Zde je dopis od misionářů, který nás na tutu akci zve.<p>
<p>
<h4>Zítra se bude zase věřit!</h4><p>
<i>Splní se tato předpověď, jenž je vlastně názvem jedné knihy? Prognózy do budoucnosti nejsou jednoznačné. Z jedné strany průzkumy veřejného mínění a statistiky ukazují, že víra a religiozita upadají; ze strany druhé je naopak patrné, že v dnešním světě stoupá zájem o osobu Ježíše Krista a jeho radostnou zvěst – „evangelium“.<p>
Nejsem jasnovidec, ale jednu věc si troufám přesto říci: Zítra bude věřit jen ten, kdo bude schopen svoji víru obhájit. A to hlavně v liberálním, ateistickém prostředí, ve kterém většinou žijeme. Uzavřená křesťanská společnost náleží minulosti. Takovou tradiční osobní víru je sice možno donést až ke konci svého života, ale je téměř nemožné tuto víru dnes předávat svým dětem. Dříve či později si Vaše děti začnou klást otázky, které jste si Vy sami možná nikdy nepoložili: „K čemu je dobré chodit v neděli do kostela? Proč máme vlastně křtít své děti? A k čemu je dobré mít církevní sňatek? Nač přispívat na opravy či budování kostelů? A je vůbec nutné uspořádat rodičům důstojný církevní pohřeb?“ <p>
Je zřejmé, že mnozí nenajdou na tyto otázky kladnou odpověď a vyvodí z toho pro svůj život praktické důsledky – zítra již věřit nebudou. Alespoň ne jako křesťané, živé ratolesti, naroubované ke kmeni, kterým je sám Ježíš Kristus. V pluralistickém, globalizujícím se světě, v němž existují nejrůznější životní názory vedle sebe, bude mít pevnou křesťanskou víru jenom ten, kdo o Kristu něco ví, plně Mu důvěřuje a svoji víru v Něj si dokáže obhájit. Obstojí jenom ten, kdo ví, KOMU a PROČ uvěřil. <p>
Proto si myslím, že křesťanství jen ze zvyku nebo bez osobního vztahu ke Kristu, opravdu nemá budoucnost. Buďto se staneme pro tento svět „světlem a solí“ nebo nás samotné labyrint tohoto světa pohltí. Milí bratři a sestry v Kristu, přátelé i ostatní lidé s dobrými úmysly, přijměte, prosím, tímto  pozvání na LIDOVÉ  MISIE, jež mohou dát nejednu odpověď na otázky ohledně Vaší víry v Boha, které si možná sami čas od času kladete. <p>
<p style="text-align: right">Za misijní skupinu redemptoristů<br>P. Jiří Šindelář CSsR</i></p><p>
<p>
Program misií naleznete v sekci <a href="/?page=1">Akce</a>
