---
id: 1
rok: 2002
idr: 1
nazev: Forum farnosti
autor: Emilie Tománková - fl. č.03/02
vlozil: 1
datum: '10.2.2005 10:12'
datum_iso: '2005-02-10 10:12:00'
upravil: null
upravil_datum: null
foto_pocet: 0
foto_nazev: ''
fotky: null
---
V neděli 3. února v 15 hodin se ve farním sále konalo setkání farníků se členy ekonomické a pastorační rady farnosti. Sešlo se asi 40 farníků. Otec Miroslaw Michalak zahájil setkání společnou modlitbou.
<p>
Postupně byli přítomní seznámení s programem co se ve farnosti připravuje.
<p>
Pan Pelikán přednesl navrch na přebudování presbytáře (dlažba a vytápění). Martin Kamarád pověděl o hudebním festivalu – „Přibyslavské Nocturno“ a jiných kulturních programech. Pan Pometlo se zmínil o návštěvě nemocných a že by bylo dobré tuto službu více využívat. Slečna Denisa, má na starosti zařízení zájezdů. I letos se připravuje potní zájezd, zatím není upřesněn termín ani místo, kam se pojede. Zájezdy v loňském roce byly pěkné a účelné. Michal Omes se věnuje liturgii a skautům a také nám o tom pověděl. Je potřeba ochotníka, aby vedl ministranty. Paní Pleslová se zmínila o dětských farních táborech. Děti, které přistoupí k prvnímu svatému přijímání jedou také letos na tábor. Libor Jaroš měl téma o internetu, co se dá z něho vyčíst o naší farnosti , a co se připravuje.
<p>
Farní list a informace o farnosti vede Otec  Miroslaw Michalak. Tiskne se 330 listů. Sestavení a seřazení Listu zabere dost času a je potřeba umět psát a zacházet s počítačem a kopírkou. Je dobře, že mladí přispívají články a umí se podělit s ostatními o radosti a zážitky z prázdnin, nebo z různých setkání. Farní list nepostrádá též náboženskou náplň, která vysvětluje různé svátosti a oběť mše sv.
<p>
Každý za svoji skupinku řekl pár slov o činnosti. Na konci setkání se rozvinula dost rušná diskuse a kněz odpověděl na dotazy a různé věci vysvětlil a objasnil. Všichni bychom si přáli, aby farnici, kteří mají schopnosti, nabídli svoje služby, dobré nápady, šikovné ruce, aby ochotně a s láskou udělali něco dobrého pro farnost, tím by farnosti nejvíce prospěli.
<p>
Setkání jsme ukončili modlitbou.
