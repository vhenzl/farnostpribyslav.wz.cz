---
id: 45
rok: 2004
idr: 3
nazev: Beseda na faře.
autor: Tománková E – fl. duben 2004
vlozil: 1
datum: '11.2.2005 12:48'
datum_iso: '2005-02-11 12:48:00'
upravil: null
upravil_datum: null
foto_pocet: 0
foto_nazev: ''
fotky: null
---
V pátek večer 19. března jsem měla možnost zúčastnit se ve farním sále velmi pěkné besedy s redaktorkou IKD o Diecézním středisku v Hradci Králové. Paní inženýrka Zimmermannová nás podrobným výkladem a diapozitivy seznámila s činností střediska i s lidmi se kterými pracuje.
<p>
Vážíme si našich biskupů a oceňujeme jejich snahu rozvíjet a zřizovat různá centra, která nabízejí různé aktivity pro mládež, rodiny, staré lidí i lidem kteří zůstali sami a bez pomoci. Nejsou jim lhostejné osudy lidí i dětí, které jakýmkoliv způsobem strádají. Velkým přínosem v této oblasti jsou církevní školy, gymnázia a různá vzdělávací střediska. 
<p>
Začátek besedy uvedl velmi pěkný obraz pastýře se stádem ovcí. Bylo to velmi pěkné a výstižné přirovnání s obrazem pana biskupa, duchovního pastýře Královehradecké diecéze. Pak jsme se prostřednictvím diapozitivů seznámili s dalšími duchovními i pastoračními pracovníky diecéze.
<p>
Působivý byl i dopis patnáctileté dívky, která se ocitla až na dně svých mladých sil a chtěla již svůj život odhodit jako zmačkaný papír do odpadového koše. Jen díky nezištné pomoci pastoračních pracovníků znovu objevila smysl života a nalezla i radost z něho. Byl to krásný případ, jak Boží milost působí skrze lidi, kteří s láskou pracují pro druhé.
<p>
Jistě i pro paní redaktorku Zimmermannovou to byla určitá oběť ve večerních hodinách přijet z Hradce Králové do Přibyslavi. My už jsme se tolik neobětovali, protože na tuto besedu nás jistě mohlo přijít o hodně víc.
<p>
Samotný časopis IKD, který vydává Pastorační středisko Hradec Králové, je velmi kvalitní svým zpracováním i obsahem. Informuje nejen o dění v diecézi, ale přináší zprávy a informace i z jiných vikariátů a farností. Neměl by chybět v žádné rodině, vždyť stojí jen 180,- Kč na celý rok.
<p>
