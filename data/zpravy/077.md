---
id: 77
rok: 2005
idr: 18
nazev: Zpráva o Lidových misiích v Přibyslavi
autor: LJ
vlozil: 2
datum: '25.11.2005 17:38'
datum_iso: '2005-11-25 17:38:00'
upravil: null
upravil_datum: null
foto_pocet: 8
foto_nazev: lm
fotky:
  - kostel Narození sv. Jana Křtitele
  - místní P. Kubeš s misionářem P. Tomášem
  - třetí misionář - bohoslovec Jiří Ondovčák
  - Pavla Dominika Ráciková - působí mezi mladými lidmi
  - druhá spolupracovnice - Mgr. Marie Grombířová - zkušenosti z rodiny a víry
  - mladí na nedělním setkání s Pavlou Dominikou
  - Eva Henychová na misijním koncertě
  - ranní modlitba na faře
---
LIDOVÉ MISIE v Přibyslavi <p>
12.-20.11.2005<p>
<p>
Přibyslav je malé město na Vysočině, nedaleko od Havlíčkova Brodu. S okolními vesničkami má ca 4000 obyvatel. Na nedělní bohoslužby do farního kostela však dochází pravidelně 500-600 věřících. Na misie nás pozval zdejší duchovní správce P. Zdeněk Kubeš.<p>
<p>
Dvojici stálých misionářů z Hory Matky Boží doplnil náš zkušený bohoslovec Jiří Ondovčák, který se s jistotou ujal svých úkolů, především vedení „školy modlitby“. <p>
<p>
Novinkou v našem misijním programu byla aktivní spolupráce s dvěma laiky. Nejprve to byla Pavla Dominika Ráciková, která studuje biblickou školu Dorkas v Olomouci a působí především mezi mladými lidmi, kteří propadli satanizmu, magii, kartářství, horoskopům, apod. Pavla těmito tématy zaujala zdejší mládež i dospělé. Z reakcí a zájmu farníků, bylo vidět že problém zvláště tzv. „bílé“ magie existuje u zdejších věřících prakticky ve všech věkových kategoriích. Jen málokdo si zde uvědomoval nebezpečí těchto praktik. <p>
Druhou spolupracovnicí se nám stala Mgr. Marie Grombířová, která nedávno obhájila diplomovou práci na téma lidových misií redemptoristů v současnosti. Marie se zaměřila na zdejší mladé křesťany a podělila se s nimi o svoje zkušenosti ze života, z rodiny i z víry. A naši, občas bezstarostní, mládežníci měli zase o čem přemýšlet.<p>
Co se účasti týče, tak dopoledního programu se ve farním kostele účastnilo 60-100 lidí, večerních setkání využívalo pravidelně 130-160 věřících. Stavovských katechezí se zúčastnilo ca 125 žen, 60 mužů a 50 mladých lidí. Ke svátosti smíření, často s těžkými hříchy či po letech, přistoupilo ca 190 věřících. Společně udělovanou svátost pomazání nemocných přijalo v této farnosti ca 75 starších a nemocných.<p>
Nechyběl opět ani vydařený koncert Evy Henychové, která se rovněž pomalu stává naší pravidelnou spolupracovnicí během misijního působení ve farnostech. Nepodařilo se nám pouze uskutečnit promítání filmu Quo Vadis, který se ztratil kdesi na cestě.<p>
Po celou dobu misií se nám velmi dobře spolupracovalo s P. Zdeňkem, který podle slov sv. Alfonse „bude jistě spasen“, neboť kněz, který dopřeje své farnosti lidové misie, zprostředkoval svým ovečkám mnoho Božích milostí.<p>
<p>
<p>
Králíky, dne 24.11.2005<p>
P. Jiří Šindelář CSsR <p>
