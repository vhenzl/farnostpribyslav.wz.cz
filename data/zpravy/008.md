---
id: 8
rok: 2002
idr: 8
nazev: 'Světový den mládeže – Toronto 2002 '
autor: '? - fl. č. 19/02'
vlozil: 1
datum: '10.2.2005 10:13'
datum_iso: '2005-02-10 10:13:00'
upravil: null
upravil_datum: null
foto_pocet: 0
foto_nazev: ''
fotky: null
---
<h4>„Vy jste sůl země… Vy jste světlo světa“ (Mt5,13-14)</h4>
<p>

<p>
<b>Přípravný týden</b>
<p>

<p>
Program v jednotlivých diecézích začal 18. července a trval až do pondělí 22. července.<img src="/obr/2002_toronto.png" class="img-left"> Česká skupina, čítala přibližně 120 účastníků mezi nimi 9 z naší farnosti (4 delegáti za farnost získali farní příspěvek po 5.000 Kč zbytek platili ze svých prostředků nebo snažili se získat pomoc od různých instituci) Všichni jsme byli ubytování ve dvou kanadských farnostech v diecézi St. Catharines, blízko známých Niagarských vodopádů, ve velmi pohostinných rodinách. Byl to čas modlitby, setkání s místními lidmi (včetně Indiánů), a odpočinku a načerpání sil na druhou část světového dne mládeže v samotném Torontu. 
<p>

<p>
<b>Pondělí 22.7.</b>
<p>

<p>
Ráno jsme se rozloučili z hostitelskými rodinami a odjeli do Toronta. Ubytovali jsme se v české farností sv. Václava, kde nás přivítali někteří čeští krajané žijící v Torontu.
<p>

<p>
<b>Úterý 23.7.</b>
<p>

<p>
Úterní ráno začalo společnou modlitbou v kostele sv. Václava,  potom již následoval volný program. V ulicích Toronta se potkávají malé i velké skupiny poutníků, většina z nich míří na Exhibition Place na pobřeží jezera Ontaria, kde už v 9 hodin ráno začínají na několika místech současně nejrůznější vystoupení. To všechno v rámci velkého Festivalu mládeže, který probíhat během SDM až do pátku. Jen dnes si každý může vybrat z více než 70 možností. 
<p>

<p>
"Vítejte v Kanadě, vítejte v Torontu, vítejte na 17. Světovém dni mládeže." Těmito slovy v několika jazycích byl v úterý odpoledne před úvodní mší svatou zahájen 17. Světový den mládeže.
<p>

<p>
<b>Středa 24.7.</b>
<p>

<p>
Středeční program začal pro české poutníky opět v budově kostela sv. Václava v 8 hodin ráno, kdy nás navštívil pan Tomáš Baťa s manželkou. Po návštěvě pokračoval program katechezí biskupa Paďoura na téma "vy jste sůl země". Následovala česká mše sv.
<p>

<p>
V rámci festivalu opět proběhlo mnoho koncertu, výstav, seminářů, divadelních představení… Kromě hlučných koncertů mají poutníci samozřejmě také možnost ztišit se a v klidu rozjímat.
<p>

<p>
<b>Čtvrtek 25.7.</b>
<p>

<p>
Dopolední program se v české skupině podobal včerejšímu. V 8 hodin nás navštívil zástupce českého velvyslance v Kanadě, přišli nás pozdravit i zástupci slovenských poutníků s biskupem a dozvěděli jsme se také něco o školských sestrách sv. Františka z Assissi z úst dvou řeholních sester, které s námi do Toronta putovaly. Program pokračoval katechezi, kterou pronesl brněnský světící biskup Petr Esterka, působící současně jako biskup pro krajany žijící v zahraničí. Sám sídlí v Kalifornii. Tématem dnešní katecheze bylo "vy jste světlo světa". Biskup Esterka sloužil i mši svatou.  
<p>

<p>
Odpoledne pokračoval Festival mládeže, který byl dnes ale trochu v pozadí, protože v podvečer jsme mezi námi vítali se Svatého otce. Papamobil se Svatým otcem projížděl pomalu prostranstvím dlouhou klikatou uličkou a přitom zněly hymny předchozích Světových dnů mládeže. "S rozechvěním jsem čekal na toto setkání," řekl Svatý otec. "Představoval jsem si vás, jak kráčíte ve stínu Kříže Jubilea na této velké pouti mladých (...) Dnes tato pouť dorazila sem, na břeh jezera Ontario, jež nám připomíná jiné jezero, totiž Tiberiadské, na jehož břehu se Pán Ježíš obrátil k prvním učedníkům s úchvatnou výzvou; někteří byli pravděpodobně tak mladí jako vy." Po slovech: "Papež, který vás má rád, přišel z daleka..." byl přerušen ovacemi. "Ať žije papež!" "Ať žije papež, ať žije mládež!" odpověděl papež polsky. 
<p>

<p>
<b>Pátek 26.7.</b>
<p>

<p>
Čtvrtý den programu začal pro Čechy potřetí a naposledy stejně. V osm hodin ráno nás navštívila Klára Machová, Češka, která učí Indiány v severní části provincie Ontario. Dále jsme se dozvěděli od P. Libora Švorčíka, torontského faráře a pamětníka P. J. Šacha něco o historii české farnosti v Torontu. Katechezi na téma "smíření s Bohem" vedl opět biskup Paďour. Po mši všichni vyrazili na oběd na Exhibition Place. 
<p>

<p>
Nejdůležitějším bodem dnešního programu byla křížová cesta. Kromě té mezinárodní v centru města, které jsme se zúčastnili také my, měli Češi možnost křížové cesty v kostele sv. Václava.
<p>

<p>
<b>Sobotní vigilie a nedělní mše sv. 27.-28.7.</b>
<p>

<p>
Předposlední den Světového dne mládeže. Ráno jsme měli v kostele sv. Václava poslední českou mši, jinak přes den už nebyl žádný program. Úkolem tohoto dne bylo přemístit se na plochu Downsview Lands, kde večer probíhala vigilie se Svatým otcem. Zde jsme přenocovali a po dešťovém probouzení začala mše svatá zakončující 17. SDM. Na závěr Svatý otec slavnostně vyhlásil, že příští SDM se bude konat v r. 2005 v Kolíně nad Rýnem.
<p>

<p>
<b>Svědectví</b>
<p>

<p>
Ze světového dne z Toronta si odnáším spoustu prožitků. Hodně důležitá pro mě byla otevřená a pravdivá slova sv. Otce. Dokázal před námi mladými a celým světem mluvit o chybách v církvi, např.o kněžích, kteří pochybili. Vybízí nás, ať se přimkneme k těm dobrým kněžím a řeholníkům, ať je podporujeme a stojíme při nich. Nabádá nás, ať dobře rozlišujeme dobro od zla a odmítáme lákání hříchu, ať se nebojíme a jsme odleskem Božího světla. Vidí v nás mladých naději a dává nám plnou důvěru, má nás všechny moc rád.
<p>

<p>
<i>Zuzka</i> 
<p>

<p>
Co člověka brzy po příjezdu do Toronta "praští do očí" je, že je to město, přesněji velkoměsto, kde vedle sebe žijí lidé snad všech možných barev pleti, jazyků, kultur a vyznání. A kupodivu spolu žijí celkem spokojeně. Respektují se. Během tohoto setkání jsem si pak několikrát uvědomila, že i Kristus přišel na zem, aby spasil KAŽDÉHO člověka, ať je černý, žlutý, bílý nebo třeba fialový, jednooký nebo dvouoký, mladý nebo starý. Každý má šanci. Každý se může svobodně rozhodnout, jak na Jeho volání odpoví. Na svatém Otci se mně líbí (kromě jiného) jedna věc: neúnavnost. Ačkoliv ho to stojí určitě hodně sil, pořád jezdí po světě a hlásá radostnou zprávu. Leckdo by si řekl, že už by si mohl odpočívat, že mu to za to nestojí. A on nám pořád ukazuje, že mu to za to stojí. Lidi mu stojí za to, aby sebral svoje poslední síly a jel za nimi na druhý konec světa. Stojíme mu za to, aby za námi přijel do Toronta. Má nás rád. Je mu to vidět na očích.
<p>

<p>
<i>Karin</i> 
<p>

<p>
Perfektní atmosféra těchto setkání je pokaždé něčím jedinečná, novým prostředím, které člověk poznává, novými lidmi, programem, zážitky a spoustou zázračných slov, které charismaticky vždy pronese Svatý otec. Je z nich cítit, jak právě s mladou generací stále počítá a dává velké šance.  „Vy jste mladí a papež je starý a trochu unavený“ – po těchto slovech na Downsview parku zazněl davový aplaus a volání – „papež je mladý“. Dal nám poté opět najevo, že se ztotožňuje s naším očekáváním a nadějemi, že nemáme být hromádkou svých slabostí a selhání, ať uvolníme a dáme zazářit Kristovu světlu ve svém životě. Toto setkání bylo pro mne příležitost znovu si uvědomit svoje místo v církvi, ve světě. Když jsem se loučil s jednou starší Češkou, která již delší dobu žije v Kanadě, řekla mi skoro s pláčem, že fandí České republice, a že právě mladí jsou velkou šancí pro pravou demokracii.
<p>

<p>
<i>Libor J.</i>
<p>
