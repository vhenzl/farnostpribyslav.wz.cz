---
id: 99
rok: 2007
idr: 7
nazev: Víkendovka pro děti
autor: Vašek
vlozil: 1
datum: '10.6.2007 19:02'
datum_iso: '2007-06-10 19:02:00'
upravil: 1
upravil_datum: '11.6.2007 20:06'
foto_pocet: 13
foto_nazev: vikendovka-cerven
fotky:
  - Příprava panáčků na mši svatou
  - Modlitba Otče náš při páteční dětské mši svaté
  - Večerní modlitba s vinnými hrozny
  - Příprava na hru
  - Oblíbené navlékání korálků
  - Témátko o svátostech - "Tak tohle je zpovědnice..."
  - 'Témátko o svátostech - "Já vím, já vím..."'
  - Společné foto
  - 'Ještě jednou všichni, tentokrát vleže'
  - Se zmrzlinou
  - 'Kluci skládají mapu, aby se mohli vydat na pokladovku'
  - Holky na pokladovce při jednom z úkolů - házení šišek do čtverce
  - V cíli pokladovky - všichni šťastně dorazili
---
<a href="?page=2&idr=6&year=2006">V loňském roce</a> jsme poprvé připravili "Víkendovku na faře" zaměřenou na děti, které přistoupí k prvnímu svatému přijímání. Jeliko? akce měla kladný ohlas, rozhodli jsme se ji zopakovat i letos.<p>
A tak se v pátek 1. června v 17 hodin sešlo na faře 11 dětí ze třetí třídy, které letos půjdou k 1. sv. přijímání, s nimi i dva čtvrťáci a několik nás vedoucích, abychom společně prožili tento a následující den. Setkání jsme zahájili seznamovací hrou - ta nebyla ani tak pro děti, jako pro nás, poněvadž některé tváře nám byly zcela neznámé... Po hře následovala příprava na večerní mši svatou, která, jelikož byl zrovna den dětí, byla zaměřená právě na děti - ty skutečné, i ty Boží.<p>
Večer nám trochu pokazilo plány počasí, ale nakonec jsme přeci jen mohli udělat oheň, zazpívat si u něj pár písniček a zahrát několik her. Páteční den jsme zakončili modlitbou v kostele na téma "Já jsem vinný kmen a vy jeho ratolesti". Každý si nakreslil svůj vinný hrozen, který pak mohl napojit na hrozen uprostřed kruhu.<p>
Sobotní den jsme zahájili rozcvičkou a po snídani pokračovali hraním her na farním dvoře. Další část dopoledne vyplnily ruční práce, konkrétně navlékání dřevěných korálků. Toto se ukázalo asi jako nejoblíbenější činnost celého setkání, neboť až do konce vyplňovalo každou volnou chvíli.<p>
Před obědem jsme děti na chvíli svěřili otci Zdeňkovi, který je vzal do kostela. Tam pak měly děti možnost z blízka si prohlédnou třeba křtitelnici či zpovědnici - zkrátka všechny věci, které souvisí s některou ze sedmi svátostí.<p>
Po obědě byl ten pravý čas na společné foto, po kterém nás otec Zdeněk pozval do cukrárny na zmrzlinu. Mezi tím jsme stihli dopilovat poslední drobnosti, a tak po návratu dětí už jen stačilo přečíst pohádku o pejskovi a kočičce "Jak si pejsek roztrhl kalhoty" a na jejím základě se vydat na pokladovku do Plačku.<p>
Mezi tím, co děti hledaly poklad, přišli na faru - alespoň někteří - rodiče, které si vzaly do parády Maruška s Anežkou a připravily pro ně zážitkovou hru se stromy (stejnou hru, jakou si pro nás připravila právě Maruška s kaplanem Pavlem v rámci <a href="?page=2&idr=3&year=2007">postní duchovní obnovy v Borové</a>).<p>
Kolem půl páté jsme se šťastně vrátili z pokladovky na faru a než si rodiče s panem farářem dopili kafíčko, zakončili setkání několika krátkými a vesměs rozvernými hrami.<p>
Věřím, že celé setkání splnilo aspoň trochu svůj cíl. A to sice, přiblížit dětem, které letos poprvé přijmou Ježíše ve svatém přijímání, život ve společenství, dát jim možnost zakusit, jaké to je společně se modlit a radovat se z víry.<p>
Velké díky patří všem, kdo se zapojili do přípravy této akce, které byla jistě krásná, ale neméně náročná. Jmenovitě pak Marušce Bártové, Aničce Henzlové, Anežce Močubové, Blance Štefové, Kájovi Březinovi a pochopitelně také otci Zdeňkovi. No, a taky jsem tam byl ještě já - Vašek Henzl. ;-)<p>
<p>
<div class='stahnout'><p>
<div><h4 class='left'>Víkendovka pro děti</h4><p>
Fotografie zachycující průběh celé víkendovky ke stažení.</p><p>
Velikost souboru: 61.62MB</p><p>
</div><p>
<a href='http://www.edisk.cz/stahnout-soubor/28176/200706_vikendovka.zip_61.62MB.html'><img src='obr/tlacitko_stahnout_2.png' alt='Stáhnout'></a><p>
</div>
