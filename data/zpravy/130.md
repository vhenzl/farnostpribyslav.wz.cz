---
id: 130
rok: 2008
idr: 3
nazev: Novoroční hudební večer mládeže
autor: Vašek Henzl
vlozil: 1
datum: '5.1.2008 22:26'
datum_iso: '2008-01-05 22:26:35'
upravil: 1
upravil_datum: '7.1.2008 22:07'
foto_pocet: 10
foto_nazev: vikariatko-losenice
fotky:
  - Pozvánka
  - Úvodní slovo otce Pavla
  - 'Liberi Dei u mikrofonu, Přibyslaváci u stolu.'
  - Liberi Dei.
  - Děvčata z Liberi Dei.
  - Nástrojů se chopili kluci ze Šatlavy.
  - Šatlava
  - Pohled do davu posluchačů.
  - Během vystoupení Šatlavy si někteří zvládli zahrát i pexeso.
  - Závěrečná písnička v podání Šatlava Dei.
---
<!-- Generated by XStandard version 2.0.0.0 on 2008-01-07T22:06:34 -->

<p>Od listopadu 2007 je ustanoven vikariátním kaplanem pro mládež náš kaplan <strong>otec Pavel</strong> Sandtner. První akcí, kterou v této nové funkci zorganizoval, byl <span class="about" title="pátek 4. ledna">včerejší</span> <strong>Novoroční hudební večer mládeže</strong> ve Velké Losenici.</p>
<p>Jak název napovídá, jednalo se tradiční Večer mladých (po našem Vikariátko) netradičně zpestřený vystoupením <strong>dvou hudebních skupin</strong>. Tou první byla losenická křesťanská skupina <strong>Liberi Dei</strong>, druhý měl být přibyslavský <strong>Crime</strong>. Měl být. Bohužel jim ochořel zpěvák, a tak je nakonec nahradila, rovněž přibyslavská, <strong>Šatlava</strong>.</p>
<p>Setkání začalo mší svatou v losenickém kostele. Otec Pavel měl při ní promluvu o radosti a zábavě, o jejich vzájemné souvislosti a také o tom, že my křesťané máme díky Ježíšovi kvalitní základ, který nám dává možnost se radovat třeba i z obyčejných věcí.</p>
<p>Po mši jsme se přesunuli do nedalekého a především vyhřátého <strong>Losíku</strong>, kde si již Šatlava a Liberi Dei ladili nástroje. Jak se brzy ukázalo, dorazili jsme v podstatě pouze my Přibyslaváci a místní z farnosti Losenice, což lze jistě za vinu přičítat špatnému počasí. Ovšem ani toto téměř komorní složení nezabránilo krásnému večeru plnému dobré zábavy.</p>
<p>Po úvodní modlitbě, krátkém představení a občerstvení již nastoupilo na scénu Liberi Dei, jenž předvedlo deset písniček ze svého repertoáru. Po krátké přestávce je vystřídali kluci ze Šatlavy, kteří zahráli většinu svých skladeb. Poslední píseň - Slunce Kristovy lásky - která byla rovněž závěrečnou modlitbou, zazpívala <strong>Šatlava Dei</strong>, jak Pavel pojmenoval společné vystoupení hudebníků z obou skupin. A po požehnání a sklizení aparatury jsme vyrazili směr Přibyslav. Tím však pro většinu zúčastněných večer neskončil, neboť příjemně započaté společenství pokračovalo v Dobré „u jednoho kvasnicového“.</p>
