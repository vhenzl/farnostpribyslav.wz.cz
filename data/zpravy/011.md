---
id: 11
rok: 2002
idr: 11
nazev: Povodně – svědectví
autor: Lukáš Lehrl - fl. č. 21/02
vlozil: 1
datum: '10.2.2005 10:13'
datum_iso: '2005-02-10 10:13:00'
upravil: null
upravil_datum: null
foto_pocet: 0
foto_nazev: ''
fotky: null
---
Jak jste se dočetli v minulém čísle Farního listu, skupinka mladých z Přibyslavi a okolí odjela pomáhat uklízet po povodních. Bylo nás dohromady jedenáct a pomáhali jsme ve městě Roztoky u Prahy. Uklízeli jsme bahno ze zahrádek, vyklízeli jsme zničený nábytek, rozebírali jsme podlahy, umývali jsme zbytky toho co se lidem podařilo zachránit, prostě jsme dělali to, co bylo potřeba. Setkali jsme se díky tomu s mnoha lidmi postiženými povodněmi. Myslím, že to byla dobrá ukázka toho, jak máme být solí země a světlem světa. Jedna paní nám řekla, že jsme jí ukázali, že všechna mládež není zkažená, že mládež nežije jen drogami a alkoholem, ale dokáže i pomoci. Řekla, že jsme jí dali novou naději v mladé. Mnoho lidí přišlo o celé vybavení domu a na jiných místech přišli úplně o všechno a nemají vůbec nic. Teď si to ještě tolik neuvědomují, ale časem jim to dojde a v těch chvílích budou potřebovat hodně sil, aby se s tím dokázali smířit. Proto vás všechny prosím a vybízím k modlitbě za tyto lidi, aby dokázali překonat tuto katastrofu.
