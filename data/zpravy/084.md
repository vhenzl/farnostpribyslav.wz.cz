---
id: 84
rok: 2006
idr: 6
nazev: Víkendovka na faře
autor: Vašek
vlozil: 1
datum: '21.6.2006 01:25'
datum_iso: '2006-06-21 01:25:00'
upravil: null
upravil_datum: null
foto_pocet: 10
foto_nazev: vikendovka
fotky:
  - Při mši svaté.
  - Večerní hry na faře.
  - Holky připravovaly snídani a kluci zatím hráli foukanou.
  - Při snídani.
  - Mezi hrama zbyl čas i na písničku.
  - Takže balónky si přivažte na nohu... aneb Hry ve stodole.
  - Růženec už je skoro hotový.
  - 'K obědu byly špagety z Kuchyně Alči a Káji. '
  - Dělení o poklad.
  - Spločné záverečné foto (bohužel zde už nejsou všichni)
---
Po velice úspěšných <a href='/?page=2&idr=15&year=2005'> podzimních prázdninách</a>, které měly kladný ohlas u dětí, rodičů i otce Zdeňka,  jsme se rozhodli přespání dětí na faře zopakovat někdy na jaře. Volba nakonec padla na květen s tím, že se tentokrát zaměříme hlavně na děti ze třetí třídy, které půjdou k 1. svatému přijímání. A tak  v pátek 26. května přišlo v 17 hodin na faru asi 25 dětí ze třetí až páté třídy, aby společně s námi prožily následujících čtyřiadvacet hodin. <p>
Setkání jsme zahájili přípravou liturgie. Třeťáci si každý vytvořili panáčka do obětního průvodu, ostatní nacvičili přímluvy, úkon kajícnosti a písničky. Po mši svaté měl být oheň na farním dvoře. Protože ale lilo jako z konve, přesunuli jsme se do sálu a tam si zahráli několik společných her. Pěkný ale náročný večer (v sále je kvalitní akustika a děti mají ještě kvalitnější hlasivky :-) ) jsme zakončili v kostele modlitbou na téma Rozsévač.<p>
Ráno už nepršelo, ale počasí bylo nejisté. Naštěstí ve stodole bylo místa dost. A když jsme na zem rozbalili staré koberce, poskytla nám stodola výborné zázemí na celé dopoledne. Pepíčku, pípni!, Evoluce či třeba vzájemné praskání balónků nám zabralo čas téměř až do oběda. Dříve ale, než jsme si šli pochutnat na špagetách, čekala děti soutěž – test s různými biblickými otázkami. Někdo věděl, jiný se trefil, občas to i nevyšlo, ale nakonec se nám přeci jen podařilo ze zodpovězených otázek sestavit krásně barevný růženec.<p>
Mezi tím vším se počasí umoudřilo, a tak odpoledne mohla přijít na řadu šipkovaná. Čtyři skupinky se vydaly z fary směrem ke štole. Tam čekal první úkol, vyrobit si z novin papírovou čepici. S ní na hlavě pak všichni pokračovali vstříc dalším úkolům (svezení na kolotoči, zpěv pod mostem, hádanky,...), aby po jejich úspěšném splnění mohli nedaleko chaty v Seidemance najít toužený poklad. Po rozdělení kořisti už nezbývalo nic jiného, než se vydat zpět na faru. Tam už na děti čekali rodiče, tak jsme ještě rychle zvládli udělat společné foto a setkání byl konec.<p>
Byla to krásná i když pro nás vedoucí chvílemi náročná akce, která ale jistě přinese svůj užitek, a věřím, že zase někdy dojde na její zopakovaní. Velký dík patří všem, kdo se na jejím zdárném průběhu podíleli. Jsou to Alča H., Mája M., Martina M., Maruška B., Máša H. a Kája B. (snad jsem nikoho nezapomněl :-) ).<p>
Vašek H.
