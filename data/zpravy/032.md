---
id: 32
nazev: Diecézní setkání mládeže
autor: Vašek Henzl – fl. č. 14/03
fotky: null
---
Svatý Otec každoročně vyzývá mládež, aby se na květnou neděli setkala se svými biskupy. Proto jsme i my v sobotu před Květnou nedělí 12. dubna vyrazili společně s dalšími mladými lidmi z celé východní části našeho vikariátu na Diecézní setkání mládeže do Hradce Králové.
<p>
Jako téma pro letošní setkání byla tato tři slova: „Maria – zrcadlo církve“. 
<p>
Po úvodním přivítání měl na toto téma duchovní slovo P. David Bouma, který mimo jiné řekl, volně převedeno, že Maria svým tichým Ano, změnila svět, a tedy i my svým tichým přijímáním Boží vůle, můžeme změnit svět.
<p>
Po duchovním slově následovaly informace a P. Karel Moravec přednesl prosbu o pomoc při rekonstrukci Vesmíru. Potom jsme se přesunuli do Biskupského gymnázia, kde jsme se rozdělili do patnácti skupinek podle barvy lístečku s naším jménem. Ve skupinách jsme nejprve diskutovali o svátosti smíření. Ve druhé části přišla chvíle pro ztišení a zpytování svědomí. K tomu nám posloužily úryvky z Písma svatého o Panně Marii a několik otázek s nimi spojených.
<p>
Po obědě, který jsme „spáchali“ na nábřeží před gymnáziem, jsme se pomalu vydali do katedrály na křížovou cestu. Tu dostal na starost právě náš vikariát, a tak jsme po dvojicích přistupovali před kříž, kde jsme u každého zastavení přemýšleli nad naším životem.
<p>
Závěrem celého setkání byla mše svatá, kterou sloužil otec biskup Dominik společně s otcem arcibiskupem Karlem a všemi přítomnými knězi.
<p>
