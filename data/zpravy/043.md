---
id: 43
rok: 2004
idr: 1
nazev: Naše farnost nespí.
autor: Tománková E.- fl. únor 2004
vlozil: 1
datum: '11.2.2005 13:08'
datum_iso: '2005-02-11 13:08:00'
upravil: null
upravil_datum: null
foto_pocet: 0
foto_nazev: ''
fotky: null
---
V neděli 11. ledna po mši svaté jsme měli všichni možnost prohlédnout si <b>sakristii s novým nábytkem</b>. Je proveden v pěkném stylu a z kvalitního dřeva. Určitě bude dobře sloužit mnoha generacím. Je vidět, že máme ve farnosti šikovné a obětavé řemeslníky. Svědčí o tom i farní sál, schodiště, zasouvací stoly, lavice, věšáky i hlavní dveře do fary. Můžeme z toho mít všichni radost a řemeslníkům za dobrou práci poděkovat.
<p>
V sobotu 17. ledna se konala <b>duchovní obnova pro manželské páry</b>. Vedl ji P. Karel Moravec. Farní sál byl zaplněn mladou a střední generací (asi 50). P. Moravec velmi poutavě vyprávěl příběhy na různá téma, týkající se manželství a vztahu mezi manžely, mezi rodiči a dětmi. Jako vzor byla svatá rodina. Utkvěla mi v hlavě důležitá věta, že manželství křesťanů není jen záležitostí muže a ženy, ale zároveň samého Krista a Církve.
<p>
 Proto zazněla i další důležitá věta, že rodiče si musí svým životem, chováním a příkladem úctu svých dětí zasloužit. Děti naše chování velmi pečlivě sledují a svým dalším životem jej napodobují. Toto sobotní odpoledne bylo určitě velkým přínosem pro všechny přítomné a každý si jistě odnesl nějakou myšlenku pro další život. Je jen zapotřebí podobných příležitostí využít a udělat si na ně čas.
<p>
Děkujeme našemu panu faráři za pozvání P. Moravce a organizaci této duchovní obnovy. Poděkování patří i ženám, které připravily pohoštění.
<p>
Že se na přibyslavské faře neodpočívá ani v zimě o tom svědčí i čerstvě vymalovaný sál a vybílená chodba v I. patře.	   
