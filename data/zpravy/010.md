---
id: 10
nazev: Volontariát
autor: Zuzana Bencová - fl. č. 20/02
fotky: null
---
Tento rok, jeden víkend v měsíci, jsem se připravovala společně s několika mladými z ČR na dobrovolnou službu, ke které nás mladé vyzvali naši biskupové. Tento rok přípravy se blíží do finiše. Na konci srpna odejdeme ze svých domovů tam, kde nás je potřeba. Budeme žít tři dobrovolníci na faře v Pusté Polomi u Ostravy (tři v Křečovicích u Benešova) a spolupracovat s místním knězem. Tento rok jsme se rozhodli dát Bohu, a to ve formě vyplňování volného času dětí a mládeže věřících i nevěřících. Mimo práci s dětmi se plně zapojíme do života celé farnosti. Budeme např. navštěvovat nemocné, rehabilitační ústav, domov důchodců a podobně. Tato dobrovolná služba je na počátku a proto Vás všechny prosím o modlitbu, aby tento i příští roky mohli mladí dát své síly k dispozici pro druhé. Takto nás vybízí i Sv.otec: „Mladí, kteří mi nasloucháte, odpovězte Pánu se statečným a velkomyslným srdcem! Spoléhá se na vás. Nezapomeňte: Kristus vás potřebuje, aby uskutečnil svůj plán spásy! Kristus potřebuje vaše mládí a vaše velkodušné nadšení, aby zaznívalo Jeho hlásání radosti v novém tisíciletí. Odpovězte na Jeho výzvu tím, že dáte svůj život do služby Jemu v bratřích. Důvěřujte Kristu, protože On důvěřuje vám!“ (Sv.otec Jan Pavel II. Toronto - 25.7. 2002) 
<p>

<p>

<p>
