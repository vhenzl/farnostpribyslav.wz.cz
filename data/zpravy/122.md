---
id: 122
nazev: Předvánoční těšení na faře
autor: Vašek Henzl
fotky:
  - Bylo možné zakoupit keramické výrobky z chráněné dílny.
  - Pan Tesař vyřezává dřevěné figurky.
  - Vyřezávaný betlém pana Tesaře.
  - 'Dva nejmenší betlémy, které bylo možné na faře najít.'
  - >-
    K vidění byly nejen betlémy, ale i různé knihy či obrazy s Vánoční
    tématikou.
  - Betlém pana Bukovského.
  - Pohled do farního sálu.
  - Perníkový betlém paní Henzlové
---
<!-- Generated by XStandard version 2.0.0.0 on 2008-01-05T22:39:25 -->

<p>Dnes, v sobotu 8. prosince, se na faře uskutečnilo <em>Předvánoční těšení</em>, což byla výstava nejrůznějších betlémů, cukroví a dalších věcí, které souvisejí s blížícími se Vánocemi.</p>
<p>Předvánoční těšení, <br />k tomu dobrot pečení. <br />Něco také ke koupení, <br />k vidění i k občerstvení.</p>
<p>Perníky, dárky <br />a omalovánky, <br />knihy, přání, <br />betlémy a promítání.</p>
<p>A? je hezky <br />nebo padaj trakaře, <br />sejdeme se na faře.</p>
<p>Takto zněla pozvánka na tuto akci, kterou společně s několika spolupracovnicemi zorganizovala paní Zdena Bencová. A nutno podotknout, že všechno, co pozvánka slibovala, bylo skutečně možné na faře najít a prohlédnout si.</p>
<p>Asi nejzajímavější byla přítomnost pana Tesaře, který zde vystavoval svůj ručně vyřezávaný betlém, ale především přímo na místě vyráběl další figurky. K vidění byl i jeden z vyřezávaných betlémů pana Bukovského, perníkový betlém paní Henzlové a několik desítek dalších betlémů různých velikostí, z různých materiálů a od nejrůznějších autorů, které pro tuto příležitost zapůjčili farníci. Také bylo možné zakoupit keramické výrobky z chráněné dílny či knihy, ochutnat ukázku cukroví či jen tak posedět při kávě, čaji.</p>
<p>V podstatě ve stejný čas se shodou náhod konala podobná výstava i v nedalekém Starém špitále, kterou pořádalo <a href="http://kvc-harmonie.unas.cz/" title="Stránky KVC Harmonie"><abbr title="Kulturně vzdělávací centrum">KVC</abbr> Harmonie</a>. Bylo dobré, že si tyto akce nějak nekonkurovaly, ale vhodně se doplnily, a lidé mohli přecházet z fary do špitálu a naopak. Podle slov Zdeny Bencové je dokonce možné, že by organizátoři pro příští rok spojili síly a připravili společnou akci.</p>
<hr />
<p>Doplněno 9. 12.:</p>
<p>Pro veliký úspěch pokračovala výstava na faře i v neděli dopoledne.</p>
