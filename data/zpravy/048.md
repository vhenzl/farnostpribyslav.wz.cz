---
id: 48
nazev: Farní pouť do Říma
autor: Libor Jaroš
fotky: null
---
26.4-1.5.2004 se uskutečnila farní pouť do Říma. Celou pouť zorganizoval a vše v Římě předpřipravil náš farník, toho času velvyslanec ČR ve Vatikánu Ing. Pavel Jajtner. Bylo připraveno ubytování, amatérský průvodce s profesionálním výkonem (zaměstnanec na velvyslanectví - p. Michal Klement, Ital s českým původem, který vždy večer po namáhavém dni s námi v hotelu s chutí a radostí zkousnul krajíc českého chleba a zapil douškem plzeňského piva - p. Michale děkujeme). Také byla zajištěna bohoslužba pod bazilikou sv. Petra v kapli a vstup na audienci u svatého otce.
<p>
Prožili jsme několik krásných dnů v centru katolické církve, poznali a viděli mnoho z našich antických dějin a sdíleli spolu s dalšími mnoha a mnoha poutníky či turisty mocnost a krásu všech staveb a bazilik. Prožívali jsme vše v dobré náladě a komunitě spolu s naším P. Zdeňkem Kubešem. Podívejte se na několik fotozáznamů z naší pouti.
<p>
Nejdojímavější zážitek jsme měli při audienci, kdy nás pozdravil Svatý Otec slovy "zdravím poutníky z Přibyslavi" Tento historický pozdrav v nás vyvolal obrovskou emoci a hrdé křičení nás 50-ti v davu tisíců, aby nás jen trochu tam vepředu bylo slyšet.
<p>
Během měsíce května bude společné setkání poutníků s ostatními, kdy se podělíme o zážitky, fotografie, a možná bude i videodokument.
