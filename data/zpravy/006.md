---
id: 6
rok: 2002
idr: 6
nazev: Eucharistický kongres v Hradci Králové
autor: Emilie Tománková - fl. č. 16/02
vlozil: 1
datum: '10.2.2005 10:13'
datum_iso: '2005-02-10 10:13:00'
upravil: null
upravil_datum: null
foto_pocet: 0
foto_nazev: ''
fotky: null
---
V neděli o slavnosti Božího Těla, generální vikář Mons. Josef Socha, nám řekl několik dojmů z kongresu. Také zdůraznil jeho význam. Za všechny, kteří se ho zúčastnili v sobotu 1. června v Hradci Králové, bych Vám chtěla přiblížit zážitky, které jsme tam prožili. 
<p>
<img src="/obr/2002_ekongres.png" class="img-left">Dopoledne promluva otce biskupa Dominika Duky, umělecké vystoupení prof. Radovana Lukavského, přednáška PhDr. ThLic. Františka J. Holečka na téma Eucharistie a svědectví – příklad z dějin, pak hudební vystoupení Evy Sucharové z komunity Emmanuel. Po vystoupení katecheze na téma Eucharistie -  srdce Církve Jiřího Paďoura. Při pohledu na rozsáhlou budovu Zimního stadionu zaplněnou věřícími, zúčastnilo se nás tolik, že bychom se nevešli do katedrály. Všichni jsme si uvědomili, že nás není tak málo. Sbor asi 150 členů zněl mohutně ke cti a chvále Boží, doprovázen varhany a dechovými nástroji. 
<p>
Při mši sv. byly přinášeny obětní dary. Každý vikariát přinesl symbol svého kraje. Nejcennější dar byl od Wroclawského biskupa Henryka kardinála Gulbinowicza – několik století starý obraz Madony s Ježíškem zasazen do zlaceného pozadí a rámu. Za náš vikariát byly přinesené brambory, jako symbol bramborářského kraje a broušená mísa. Z Pardubic 170 vek chleba a velké množství vína, které se podávalo všem účastníkům po slavnosti.  Po mši sv. vyšel průvod městem. S Nejsvětější Svátostí vyšlo do ulice kolem 180 kněží, 11 biskupů, velká řada řeholních sester a kolem 8.000 věřících. Jak řekl i otec J. Socha byl to velký zážitek pro celé město. 
<p>
Vše probíhalo důstojně, ukázněně. Zdravici poslal pan president Václav Havel a Svatý Otec. Pozvání přijal Pardubický a Hradecký hejtman, který řekl, že je rád, že mohl propůjčit tuto budovu pro eucharistický kongres. Mimo jiné použil i slova, že závidí tu sjednocenost. Na závěr slavnosti byl ještě dán prostor pro účastníky z protestantských církví, kteří se také zúčastnili kongresu.
<p>
Nedá se celodenní program shrnout do několika řádků, to se musí vidět a prožít. Po návratu domů jsme se těšili na průvod s Nejsvětější Svátostí u nás v Přibyslavi. Průvod byl pěkný. Hostem byl generální vikář Mons. Josef Socha z naší diecézi a biskupský vikář z Německa. 
<p>
Po slavnosti díky našemu duchovnímu správci otci M. Michalakovi, jsme mohli během oběda pobesedovat s otcem Sochou, který nám pověděl o starostech a radostech Hradecké diecéze a měl několik slov pro Pastorační a Ekonomickou radu farnosti.
