---
id: 66
rok: 2005
idr: 10
nazev: O logu 20. Světového dne mládeže
autor: LJ
vlozil: 2
datum: '10.8.2005 08:40'
datum_iso: '2005-08-10 08:40:00'
upravil: null
upravil_datum: null
foto_pocet: 1
foto_nazev: sdm
fotky:
  - logo 20.SDM 2005 -  Kolín nad Rýnem
---
Logo svým dynamickým pojetím a zřetelnými součástmi symbolizuje podstatu a rysy Světového dne mládeže 2005 v Kolíně nad Rýnem. <p>
<p>
 Nejdůležitějším momentem Světového dne mládeže je setkání s Kristem, znázorněné křížem, který logu dominuje v jeho samém středu. Je to Kristova přítomnost, která charakterizuje tuto událost. Červená barva symbolizuje lásku, utrpení a bolest; zároveň ukazuje Boží lásku a Ježíšovu smrt na kříži, ale připomíná také rozličnou bolest v našem životě a na celém světě. Kříž je hlavním symbolem křesťanské naděje a spásy v Ježíši Kristu, jenž je větší než jakákoli bolest. <p>
<p>
 Hvězda symbolizuje Boží vedení a ukazuje směr. Svítí jako Boží ukazatel místa, kde se narodil Ježíš. Podle bible ukázala mudrcům z východu, Třem králům, cestu, kterou se měli dát, aby se dostali k Ježíšovi. Po dlouhém putování se setkali s Ježíšem a proměněni se vrátili domů. Právě tak jako zářila nad stájí v Betlémě, svítí dnes nad domem Božím v Kolíně nad Rýnem. Hvězda chce přivést mladé lidi z celého světa do Kolína nad Rýnem na Světový den mládeže. Musíte sem přijet! <p>
<p>
 Ocas komety představuje dráhu hvězdy: přichází shora, od Boha, a proto přetíná ohraničený obzor našeho pozemského světa. Zlatá barva je připomínkou Božího nebeského světla, které osvěcuje temnotu tohoto světa. Na celém světě kometa symbolizuje slavnost Narození a Zjevení. <p>
<p>
 Kolínská katedrála označuje místo, kde se bude Světový den mládeže konat. Po staletí jsou v této katedrále uctívány ostatky Tří králů. Červená barva katedrály sjednocuje církev s křížem: Kristus a církev jsou neoddělitelní. Právě skrze církev je Kristus, ukřižovaný a zmrtvýchvstalý, přítomen v dějinách světa. Silně zjednodušené znázornění katedrály lze též považovat za symbol ostatních církví, v nichž se budou konat mnohé části programu Světového dne mládeže v Německu. <p>
<p>
 Eliptický tvar má více významových rovin: jako stylizované písmeno C symbolizuje Krista (Christus), ale také všeobecné společenství církve (Communio). Kromě toho tento oblouk představuje ochranu Božího objetí. Modrá barva oblouku dokresluje oblohu vyjadřující Boží milosrdenství, které objímá a chrání církev a celý svět. Oblouk je promítnut proti kříži a zároveň se k němu otevírá. Celková dynamika loga se odvíjí od kříže: křesťané se musí obrátit ke kříži, orientovat se ke Kristu, ukřižovanému a zmrtvýchvstalému v adoraci tak, jak to čteme v mottu XX. světového dne mládeže: "Přišli jsme se mu poklonit" (Mt 2,2). <p>
<p>
 Spodní doprovodná část oblouku připomíná řeku Rýn a loďku: církev je jako loď, připomínající rovněž Noemovu záchrannou archu. Modrá tohoto oblouku symbolizuje vodu, a tudíž i vodu křtu. <p>
<p>
<p>
<p>
<p>
Logo copyright by Jörg Zimmermann, soloteam, Cologne All rights of use of the logo held by Weltjugendtag gGmbH, Cologne Š Cologne, 11/2003<p>
