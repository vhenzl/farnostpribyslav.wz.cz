---
id: 15
nazev: Návštěva v Taize
autor: Lukáš Lehrl - fl. č. 04/01
fotky: null
---
Taize je ekumenická komunita, která byla založena v roce 1940 bratrem Rogerem na pomoc lidem postiženým válkou. Postupně se rozrůstala a nyní v ní našlo svůj životní smysl kolem sta bratrů z různých církví a z různých koutů světa. Tito bratři přijímají celoročně všechny, kdo za nimi přijedou a sdílí s nimi to nejlepší, co mají, a to je jejich společná modlitba, která je třikrát denně – ráno, v poledne a večer.
<p>
Já, spolu s Karin a Markétou, jsme měli možnost se osobně zúčastnit „návštěvy“ v Taize od 5.2. do 11.2. 2001. Spolu s dalšími mladými z České republiky jsme prožili opravdu krásný týden ve společenství mladých z různých částí země /Francie, Německo, Indonésie,…/. Měli jsme hodně prostoru právě pro společnou modlitbu a také pro osobní rozjímání, ale i pro navazování bližších kontaktů s Čechy, ale i s mnoha cizinci. Ze všech stran na nás dýchala přátelská atmosféra a cítili jsme otevřenost druhých vůči všem.
<p>
Ve společné modlitbě byla cítit přítomnost Boha kolem nás i v nás. Je to místo pro čerpání energie a hlavně pro duchovní obrácení a prohloubení své víry. Jeto místo, které stojí za to navštívit.
