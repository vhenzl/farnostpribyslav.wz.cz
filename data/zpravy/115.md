---
id: 115
rok: 2007
idr: 20
nazev: 'Farní zájezd - Vesmír, Neratov, Litomyšl'
autor: tomáš
vlozil: 5
datum: '12.10.2007 21:28'
datum_iso: '2007-10-12 21:28:00'
upravil: 2
upravil_datum: '21.10.2007 12:30'
foto_pocet: 30
foto_nazev: zajezd_Orl
fotky:
  - malé občerstvení v jídelně na Vesmíru
  - malé občerstvení v jídelně na Vesmíru
  - i otec Zdeněk si zahrál ping pong
  - nově opravené chatky
  - hlavní vchod do kostela sv. Matouše
  - kostel sv. Matouše
  - kostel sv. Matouše
  - v kostele je výstava fotografií z okolí
  - něco málo z historie kostela
  - interiér kostela s kamenným oltářem
  - krátce před odjezdem
  - kostel v Neratově
  - kostel v Neratově
  - výstup ke kostelu v Neratově
  - příprava na mši svatou
  - hlavní oltář
  - kaplan Pavel při slavení mše svaté
  - náš duchovní doprovod
  - 'vzorní farníci :-)'
  - pohled na hlavní vchod
  - pohled na kněžiště
  - skleněné zastřešení kostela
  - celkový pohled zpoza oltáře
  - interiér kostela v Litomyšli
  - klášterní zahrady z věže kostela
  - farní kostel v Litomyšli
  - kostel se zahradami
  - společné foto
  - fontána se sochami od Olbrama Zoubka - pohled na kostel
  - fontána se sochami od Olbrama Zoubka - pohled do zahrad
---
Dne 6.10.2007 se uskutečnil farní zájezd, který zorganizoval pan Horský. Naším letošním cílem byly Orlické hory.<p>
Vyjíždělo se kolem osmé hodiny ranní a naše první zastávka byla na Vesmíru u Deštného v Orlických horách. Ne, nejeli jsme do vesmíru, ale na Vesmír, což je Diecézní středisko života mládeže. Je to místo stejné jako v Příchovcích. Mladí lidé mohou přijet, využít „služeb“ kněze (v současné době Tomáše Hoffmanna), zasportovat si (místo je v nádherné krajině v srdci Orlických hor), nebo jen tak relaxovat. Tomáš Hoffmann bohužel nebyl přítomen a tak se nás ujali dva lidé z týmu a provedli nás po nově zrekonstruované budově. Musím říci, že od dob, co jsem tam byl naposledy se toho opravdu hodně změnilo, až jsem z toho byl překvapený. Po prohlídce hlavní budovy jsme se vydali ke kostelu sv. Matouše. Je zvláštní tím, že je to spíše troska, než funkční kostel. Má střechu a nedávno byly osazeny okna a dveře, takže už zde v zimě nejsou metrové závěje uprostřed hlavní lodi. V kostele  se klasické mše neslouží, ale třeba při slavení Silvestra, nebo jiných významných událostech se zde mladí lidé sejdou a mají společnou mši. Je to nádherný zážitek – všem doporučuji. <p>
Po modlitbě Anděl Páně jsme se pomalu vydali směrem k autobusu, který nás dopravil na další místo naší pouti. Tím je poutní kostel Panny Marie Nanebevzaté v Neratově. Ten má s kostelem na Vesmíru hodně společného – také je to rozbořený kostel, který má jen střechu a pár lavic. Zde jsme měli mši svatou, s našim kaplanem Pavlem a otcem Zdeňkem. Po mši svaté byl čas na prohlídku kostela a také na malé občerstvení v místní hospůdce. Téměř všichni si dali něco teplého, protože tento den byla opravdu zima a někteří z nás na to nebyli zas úplně připraveni. <p>
Kolem půl čtvrté byl odjezd na poslední místo na naší cestě – do Litomyšle. Zde jsme navštívili farní kostel, kapli a také nově opravený kostelík, který využívá převážně mládež k pátečním mším. Odvážnější z nás se podívali na věž a kochali se krásným výhledem na celou Litomyšl. Také jsme se podívali do klášterních zahrad, které jsou opravdovou chloubou města. Slouží jak k odpočinku, tak k pořádání mnoha kulturních akcí. Zde jsme si dali kávu, poseděli a před odjezdem udělali společné foto všech účastníků zájezdu. <p>
Poté už jsme se vydali na cestu k domovu, a kolem osmé hodiny večerní jsme vysedali na náměstí v Přibyslavi.<p>
Musím říci, že mě osobně se zájezd líbil a myslím, že i ostatním. Jsem rád, že se najdou lidé, kteří jsou ochotni uspořádat takovýto zájezd. Mnoho z účastníků se takto podívalo do míst, kam posílají své děti, nebo vnoučata a o kterých slyšeli jen z vyprávění. <p>
