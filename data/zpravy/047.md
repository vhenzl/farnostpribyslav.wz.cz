---
id: 47
nazev: Jaké byli Velikonoce?
autor: E. Tománková- fl. květen 2004
fotky:
  - Velikonoce 2004 - Bílá sobota
  - Velikonoce 2004 - Bílá sobota
  - Velikonoce 2004 - Bílá sobota
---
Velmi pěkné, krásné! Touto cestou bych chtěla poděkovat našemu panu faráři za krásné a důstojné obřady sv. týdne, které připravoval s velikým úsilím a láskou. Můžeme být právem pyšní na účast a asistenci tolika ministrantů v naší farnosti. Krásná úprava oltáře, Božího hrobu, křestní voda s bílým závojem a zelenými snítkami připomínající nevinné, čisté křestní roucho, Velká byla i účast věřících na svátosti smíření již před Velikonocemi.
<p>
<b>Zelený čtvrtek</b> – kněz umývá nohy dvanácti mužům a pak dostávají symbolický dárek – velikonočního beránka.
<p>
<b>Velký pátek</b> – snad všichni farníci přišli na velkopáteční obřady, přistoupili ke stolu Páně a poklonili se Kristu Pánu na kříži. Tím vyjádřili svůj projev díků za jeho oběť, kterou z lásky k nám přinesl Otci za naše hříchy. Celonoční adorace u Božího hrobu – něco nového a krásného, co se tu již léta nekonalo. 
<p>
<b>Bílá sobota</b> – obřady svěcení ohně, průvod od mariánského sloupu do kostela připomněl starším farníkům slavné průvody vzkříšení městem, kdy si nejen křesťané osvětlovali svá okna svícemi, pak svěcení křestní vody v kostele, obnovení křestního slibu, čtení a zpěvy, kde se zapojilo mnoho mladých i starších farníků. 
<p>
<b>Hod Boží Velikonoční</b> – svěcení pokrmů a všichni přítomní dostali posvěcené vajíčko – symbol života a radosti. 	
<p>
Pašije zpívané chrámovým sborem, pěkné promluvy pana faráře, navazující na čtení evangelistů a proroků, to vše umocňovalo prožití velikonočních obřadů. Každý nový kněz přináší do farnosti něco nového, aby bohoslužby byly poutavé a přitažlivé, aby všechno sloužilo k větší cti a chvále Boží.
<p>
Také naše mládež a ministranti mají rádi pana faráře. Vidíme to v jejich aktivní účasti na bohoslužbách. Chlapců kolem oltáře stále přibývá. O svátcích s akolyty jich bylo 32 a to už je pěkná řádka. Velmi působivé byly jejich nástupy k oltáři i slavnostní odchod od oltáře přes celý kostel. 
<p>
Často můžeme vidět hlouček smějící se mládeže uprostřed s panem farářem. Jeho krédem je – vychovávat jako sv. Don Bosko. Děkujme proto Pánu Bohu, že nám poslal tak horlivého kněze se srdcem hořícím pro všechno krásné, povznášející a bohumilé.
<p>
<br>V den svých čtyřicátých narozenin pozval po večerní mši svaté děti, mládež a všechny farníky na <b>společný farní večer</b> do farního sálu. V nablýskaném sále se dvěma řadami stolů, obtěžkaných (prý malým) pohoštěním, proběhl večer plný porozumění, hovorů, písní a veselí pro malé i dospělé farníky, zkrátka farní rodinu. Farní sál byl vybudován pro tyto účely a pan farář by byl velice rád, aby nezůstal jen střediskem pro předávání kultury, ale aby byl využíván k různým společenským i rodinným událostem, oslavám a různým rodinným setkáním. Klidné a pěkné prostředí které poskytne je jistě vhodnější než hlučné restaurační zařízení. Proto vybízí všechny farníky: využijte  této  nabídky, farní sál a veškerá jeho bohatá výbava je tu pro vás. Za krásný večer a bohaté pohoštění mu dodatečně všichni děkujeme   
