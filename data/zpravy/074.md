---
id: 74
nazev: Podzimky na faře v Přibyslavi
autor: 'Maruška Bártová, Vašek Henzl'
fotky:
  - Opékání buřtů
  - Honem na loď! Která skupinka tam bude dřív?
  - Se zavázamýma očima.
  - V kostele při večerní modlitbě.
  - 'Ráno při snídani - o rohlíky byl zájem :-)'
  - >-
    ´´... jsme parta trpaslíků, my nad mím vyzrajem! Hej hou,...´´ aneb
    Vzpomínka na farní tábory.
  - Jedna z ´´dílen´´ - skořápky.
  - 'Špagety jsou uvařené, jen se do nich pustit.'
  - Hra na faním dvoře.
  - 'Závěrečné společné foto - celkem 28 kusů :-)'
---
Ve středu 26. října v 15 hodin jsme se s dětmi sešli na faře, abychom společně prožili alespoň 1 den (celých 24 hodin) z jejich podzimních prázdnin (Akce byla určená pro mladší děti, tzn. od 3. třídy výše.)<p>
A jak jsme tento den prožili? Na začátek jsme si zahráli několik her, abysme se trochu seznámili a otrkali. Když jsme se dost vyřádili a unavili, čekala nás výborná večeře – opékání buřtů a chleba. U některých dětí to vypadalo spíš jako spalování, ale tvrdili nám, jak si pěkně pochutnaly :-) <p>
Zazpívali jsme si a už na nás čekala dramatická hra – potřebovali jsme se rychle dostat na loď a připravit se na společnou plavbu. Co se ale nestalo? Na loď padla tma, a proto byli mladí námořníci nuceni podniknout tajuplnou a chvílemi i strastiplnou cestu se zavázanýma očima, která vyvrcholila a skončila na faře v sále za zvuku lahodných melodií :-)<p>
Po krátké reflexi jsme pokračovali v hrách. O půl desáté večer jsme se vydali do kostela na společnou večerní modlitbu. Zamýšleli jsme se nad dary, které každý z nás od Boha dostal a za které mu můžeme a máme být vděčni, co krásného jsme v minulých dnech zažili a čím jsme druhé potěšili a udělali jim radost. Po modlitbě jsme se pomalu začali chystat na spaní v sále. Byl to celkem složitý a zdlouhavý proces, ale do rána všichni usnuli :-)<p>
Ve čtvrtek po snídani jsme pro děti připravili čtyři „dílny“. Mohly si vybrat mezi navlékáním korálků, malováním na sklíčka, doplňovačkami a omalovánkami a různými hrami, třeba skořápkami či kostkami.<p>
Po výborném obědě jsme vyrazili na farní zahradu, kde jsme si ještě na závěr zahráli několik her. V rámci jedné z nich jsme si také zopakovali některé události ze života Panny Marie.<p>
Pak už byly tři hodiny a nám nezbylo nic jiného než se rozloučit, vydat se k domovům plni nových dojmů a zážitků a začít se těšit na další setkání :-)<p>
Za všechny vedoucí s díky všem a za vše Maruška Bártová<p>
<p>
