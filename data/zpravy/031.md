---
id: 31
nazev: Ze setkání PR farnosti
autor: Za PR M.Pokorná – fl. č. 10/03
fotky: null
---
Ve čtvrtek 27.2.2003 se sešla PR farnosti na svém druhém společném pracovním jednání. Od posledního setkání (9.1.2003) se sešly samostatně některé pracovní skupiny. Během této doby byl sestaven a zveřejněn pastorační plán farnosti, který bude nadále aktualizován a upřesňován. Důraz je kladen především na dvě celodiecézní akce: slavení svátku sv. Anny (patronky roku) a pouť  na Horu Matky Boží u Králík. Úkolem zůstává zorganizování „farní poutě“ s předběžným termínem 20.9.2003.
<p>
Dále byla provedena a dokončena fyzická inventarizace majetku, zbývá dokončit některé administrativní záležitosti a zápis. Kompletní inventarizace majetku farnosti musí být do 15.3.2003 odevzdána na biskupství. 
<p>
O jednání technicko-ekonomické skupiny informoval p. Pelikán. Vzhledem k výši finančních prostředků určených v letošním roce na opravy, bude se jednat (v této oblasti) o menší akce. Především je třeba definitivně dokončit přístavbu sakristie (včetně zaměření zápisu do KN, vybavení nábytkem). Některé další úpravy se budou týkat farního úřadu (výměna vchodových dveří, zádveří,sprchy). Je třeba majetkově dořešit otázku pozemků okolo kostela. I nadále je možno podávat návrhy na řešení „nového“ liturgického prostoru v kostele. 
<p>
M. Kamarád hovořil za kulturní skupinu. Informoval o přípravách na letošní ročník Přibyslavského Nocturna (účinkující, program, dotace, sponzoři). 
<p>
Dalším bodem jednání byla postní doba, velikonoce a duchovní příprava na ně. Popeleční středa je nejen dnem půstu, ale také dnem modliteb za mír. Duchovní příprava se plánuje na 4. a 5. dubna. Tento termín bude ještě upřesněn a bližší informace budou zveřejněny později. Opět budou v pátek křížové cesty, které povedou jednotlivé skupiny. Dále bylo hovořeno o organizačním zajištění. 
<p>
Několik informací na závěr:
<p>
- novinkou je zavedení tzv.celoplošného pojištění kostelů a jejich vnitřního zařízení (od 1.1.2003 se platí jedna pojistka za celou diecézi), z tohoto důvodu budou pořádány v kostele dvě sbírky, a to 23.3. a 16.11.2003.
<p>
- zazněly připomínky ke stavu koberců v kostele a ke způsobu organizace větších kostelních sbírek
<p>
- kladná odezva a podpora pořadu ČT „Poutní místa“
<p>
- Královéhradecké biskupství hledá právního zástupce, bližší informace na FÚ
<p>
Další setkání PR je plánováno po velikonocích.
