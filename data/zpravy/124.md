---
id: 124
nazev: Ministrantská schůzka 8. 12. 2007
autor: text a foto - Martin Ležák
fotky:
  - Ministrantská schůzka 8. 12. 2007
  - Ministrantská schůzka 8. 12. 2007
  - Ministrantská schůzka 8. 12. 2007
  - Ministrantská schůzka 8. 12. 2007
  - Ministrantská schůzka 8. 12. 2007
  - Ministrantská schůzka 8. 12. 2007
---
<!-- Generated by XStandard version 2.0.0.0 on 2007-12-16T16:32:37 -->

<p>Mílovými kroky se k nám blíží doba vánoční. Za pár týdnů je tu konec roku 2007, který opět utekl rychle jako voda v řece. Ke svému konci se chýlí i ministrantský rok. Za tu dobu vznikla v naší farnosti malá skupinka, která se pod vedením P. Pavla stará o život a dění kolem ministrantů.</p>
<p>Druhou sobotu v prosinci jsme se sešli k poslední ministrantské schůzce v tomto roce. Celý program byl zaměřen na Vánoce, proto si Pavel připravil pro kluky malý vánoční testík. Poté již na ministranty čekalo dobrodružství, které chce zažít snad každý malý kluk. Těpicové a Pip připravili v okolí fary stopovanou, která obsahovala 5 úkolů: najít 10 rozdílů, rozluštit zprávu, štafeta, hody na cíl a zatloukání hřebíků. Největšími matadory v těchto disciplínách se staly Vojta Močuba s Kubou Kasalem, kteří vyhráli rozdílem třídy. Ale uznání patří všem klukům, kteří došli do cíle. Důležité byly příjemné chvilky, které jsme společně strávili, a také pocit, se kterým každý odcházel do tepla svého domova.</p>
