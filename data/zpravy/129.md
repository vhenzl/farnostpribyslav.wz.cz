---
id: 129
nazev: Silvestrovský večer na faře
autor: Vašek Henzl
fotky:
  - Svatý Jan dohlíží na správnou míru ve skleničkách.
  - Sekt na přípitek je připraven.
  - Otec Zdeněk pronáší slavnostní přípitek.
  - Přípitek
  - Sál byl skutečně plný.
  - Diskuzní skupinky.
  - Zatím co do první hry <i>Kompot</i> se zapojily převážně jen děti...
  - ...další hru <i>Čokoláda</i> hráli už všichni.
  - Opět <i>Čokoláda</i>.
  - <i>Čokoláda</i> do třetice - co to na té kostce je?
  - Petr Málek jako barman.
  - Přestávku mezi hrami někdo využil k popovídání...
  - ...a jiný k pozdní večeři.
  - >-
    Bujaré veselí bylo občas potřeba ztišit - k tomu místo píšťalky dobře
    posloužila láhev od piva.
  - Před poslední hrou <i>Živé pexeso</i>.
---
<!-- Generated by XStandard version 2.0.0.0 on 2008-01-05T22:09:36 -->

<p>Posadit se do křesla, před sebe talíř chlebíčků, zapnout televizi a u ní proklimbat k půlnoci. Takto v mnohých rodinách vypadá silvestrovský večer. Ne však v rodinách z naší farnosti. Tedy alespoň v těch, které přijaly pozvání otce Zdeňka ke společnému prožití silvestra na faře.</p>
<p>Od 16 hodin se v kostele konala <strong>bohoslužba</strong> na poděkování za uplynulý rok a s prosbou o požehnání do roku nového. Po ní se pak několik desítek farníků přesunulo na faru, aby společně prožili minimálně část silvestrovského večera.</p>
<p>Po slavnostním <strong>přípitku</strong>, který byl hned v úvodu večera, následovala volná zábava. V sále i na přilehlé chodbě se utvořilo nesčetné množství větších i menších <strong>skupinek</strong>, které si, za neustálého pobíhaní a <strong>dovádění dětí</strong>, povídaly o všem možném. Tyto diskusní kroužky narušila až krátce před devatenáctou hodinou první hra - <em>Kompot</em> - do které se však kromě dětí zapojilo z řad dospělých jen několik málo odvážlivců. Následovaly však <strong>další hry</strong> - <em>Čokoláda</em>, <em>Evoluce</em>, atd. - do kterých se postupně zapojili všichni přítomní. Mnozí během večera postupně odcházeli domů, ale i tak zůstalo nemalé množství těch, kteří vydrželi <strong>až do půlnoci</strong>.</p>
<p>Tato hezká akce svědčí o tom, že konec roku se nechá slavit i zábavněji, než jen doma u televize.</p>
