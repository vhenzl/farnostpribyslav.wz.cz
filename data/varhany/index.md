---
slug: index
title: Opravy varhan ve farnosti
---
<h2>Varhany v Přibyslavi</h2>
<p>V dubnu 2008 se uskuteční veřejná sbírka na opravu přibyslavských varhan. Více informací o organizaci a průběhu naleznete v článku <a href="/varhany/verejna-sbirka-na-opravu-pribyslavskych-varhan">Veřejná sbírka na opravu přibyslavských varhan </a>.</p>

<h2>Varhany v Žižkově Poli</h2>
<p>Rádi bychom vás požádali o pomoc při obnově varhan v naší farnosti, nejprve <strong>varhan v&nbsp;Žižkově Poli</strong>. Od roku 1933 nebyl do tohoto nástroje proveden žádný větší zásah, z tohoto důvodu je nejvyšší čas provést jejich generální opravu.</p>

<p>Přečtětě si: <a href="/varhany/varhany-v-zizkove-poli-jiz-zase-hraji">Varhany v Žižkově Poli již zase hrají</a>.</p>

<h2>Přehled hlavních nedostatků varhan v Žižkově Poli</h2>

<ul>
  <li>Jejich dřevěné části jsou silně napadeny červotočem a hrozí, že broučci dokonají zkázu a kompletně zničí jak zdobenou varhanní skříň, tak již silně napadené vzdušnice a dřevěné píšťaly.</li>
  <li>Varhany jsou rozladěné, nemají zcela funkční rejstříkovou mechaniku.</li>
  <li>Kožené části měchu jsou značně ztvrdlé, nebo chybí.</li>
  <li>Zastaralá konstrukce ventilátoru se vyznačuje vysokou hlučností, která při bohoslužbách ruší především starší farníky.</li>
</ul>


<h2>Koordinátoři projektu</h2>
<p>Na veřejném zasedání Pastorační a Ekonomické rady farnosti dne 12.1. 2007 ustanovil administrátor farnosti P. Mgr. Zdeněk Kubeš tříčlennou komisi (<strong>Marie <del>Bártová</del> Zrzavá</strong>, <strong>Karel Březina</strong>, <strong>Michael Omes</strong>). Jejím úkolem byl výběr varhanáře, který celou opravu uskuteční, a dohled nad jejím průběhem.</p>

<h2>Probíhající opravy varhan</h2>
<p>Při rozhodování komise byly vzaty v úvahu následující kategorie: výčet nabízených prací, cenová kalkulace nabídky, časová náročnost oprav, délka poskytované záruční doby, dokumentace a další reference. Výběr varhanáře byl také konzultován s Dr. Petrem Koukalem (organologem Národního památkového ústavu v Brně) a s prof. Václavem Uhlířem (naším diecézním organologem). Na základě těchto požadavků komise a po důkladném projednání <strong>byl vybrán varhanář pan Pavel Doubek z Dlouhé Vsi, s kterým byla dne 19. března 2007 sepsána smlouva</strong> o provedení generální opravy nástroje. Práce byly zahájeny hned následujícího dne, jejich předpokládané ukončení je plánováno na podzim letošního roku.</p>
<p>Předpokládaná výše finančních nákladů na opravy varhan v Žižkově Poli by měla dosáhnout cca&nbsp;100&nbsp;000,-&nbsp;Kč.</p>

<h2>Přehled plánovaných akcí </h2>
<dl>
  <dt>14. 4. 2007</dt><dd>II. benefiční koncert v Přibyslavi.</dd>
  <dt>28. 4. 2007</dt><dd>Veřejná sbírka v obci Žižkovo Pole jejíž výtěžek je určen na generální
  opravu varhan v kostele sv. Michaela, archanděla v Žižkově Poli.</dd>
  <dt>28. 4. 2007</dt><dd>III. benefiční koncert v Žižkově Poli na závěr veřejné sbírky.</dd>
  <dt>26. 5. 2007</dt><dd>IV. benefiční koncert v Přibyslavi.</dd>
  <dt>podzim 2007</dt><dd><del>Slavnostní koncert na ukončení oprav varhan v Žižkově Poli.</del></dd>
  <dt>30. 9 2007</dt><dd>Slavnostní bohoslužba a požehnání opravených varhan v Žižkově Poli. Více v článku <a href="/varhany/varhany-v-zizkove-poli-jiz-zase-hraji">Varhany v Žižkově Poli již zase hrají</a>. Prohlédněte si také <a href="/?page=2&idr=19&year=2007">fotografie ze svěcení</a>.</dd>
  <dt>8. 12. 2007</dt><dd>VI. benefiční koncert ve sklepích Kurfürstova domu. <a href="/?page=2&idr=28&year=2007">Fotografie z koncertu</a>.</dd>
  <dt>2008 - ????</dt><dd>Oprava varhan v kostele Narození sv. Jana Křtitele v Přibyslavi.</dd>
</dl>

<h2>Možnosti pomoci</h2>
<ul>
  <li><strong>modlitbou</strong></li>
  <li>účastí na <strong>benefičních koncertech</strong> a dalších akcí na podporu oprav varhan</li>
  <li>pomocí při zajištění námi pořádaných aktivit na podporu oprav varhan</li>
  <li>dobře míněnou <strong>propagací díla</strong></li>
  <li>fyzickou pomocí, bude-li potřebná</li>
  <li>
    <strong>hotovostí do speciálních pokladniček</strong> umístěných v institucích:
    <ul>
      <li>Farní úřad Přibyslav</li>
      <li>Městský úřad Přibyslav</li>
      <li>KZM Přibyslav – objekt městské knihovny</li>
    </ul>
  </li>
  <li><strong>darem zaslaným na bankovní účet</strong> – s číslem 030015-1120706379/0800, který je  k tomuto účelu speciálně zřízen</li>
</ul>

<h2>Stručná historie varhan</h2>
<p>Zde uvedené informace byly čerpány z knihy organologa Královéhradecké diecéze prof. Václava Uhlíře.</p>

<p>Varhany v Žižkově Poli postavila firma Jan Tuček z Kutné Hory v roce 1899 za 600 zlatých. Pro srovnání – v 19. století bylo možno za tuto částku 600 zlatek pořídit např.  6 – 10 krav, nebo 19 – 50 sudů piva, či 4 000 slepic, a nebo 24 000ks vajec. Aby si šikovný tovaryš našetřil 600 zlatých, musel by pracovat celé 4 roky, aniž by si vzal dovolenou nebo něco utratil.</p>

<p>Tyto varhany jsou menšího rozsahu, s kuželkovou mechanikou – mají jeden manuál (klaviaturu pro hru rukama) a jeden pedál (tj. klaviatura pro hru nohama). Počet kláves v manuálu a v pedálu není u všech varhan stejný, závisí na jejich velikosti. Nástroj v Žižkově Poli má v manuálu 54 kláves a v pedálu 25. Zvukovou bohatost dodává varhanám 5 manuálových rejstříků, 1 basový rejstřík, crescendový válec a basová spojka.</p>

<p>Z nástroje byly v roce 1918 odebrány prospektové píšťaly k válečným účelům. Opravu varhan a doplnění chybějících píšťal provedl v roce 1931 Josef Melzer z Kutné Hory. O dva roky později, tj. v roce 1933 přestavěl nástroj Bohumil Žloutek ze Bzí u Železného Brodu a přemístil varhanní skříň do zadní části kůru.</p>

<h2>Varhaníci v Žižkově Poli</h2>
<p>Díky ochotě místního pana místostarosty PaedDr. Stanislava Klusáčka zde uvádíme tento seznam varhaníků, kteří v Žižkově Poli působili od počátku 20. století.</p>
<dl>
  <dt>od r. 1902</dt> <dd>Vojtěch Bačovský (řídící učitel)</dd>
  <dt>od r. 1920</dt> <dd>Karel Mušel (č.p. 34)</dd>
  <dt>od r. 1929</dt> <dd>Jindřich Šíma (č.p. 41)</dd>
  <dt>od r. 1957</dt> <dd>sl. Marie Dejmalová (též varhanice v Přibyslavi)</dd>
  <dt>od r. 1958</dt> <dd>K. Pavlík (též varhaník v Přibyslavi)</dd>
  <dt>od r. 1993</dt> <dd>Jiří Šíma (č.p. 41; syn Jindřicha Šímy)</dd>
  <dt>od r. 1998</dt> <dd>doprovází bohoslužby varhaníci z Přibyslavi</dd>
</dl>

<h2>Dispozice varhan v Žižkově Poli</h2>
<ul>
  <li>
    Manuál (C - f<sub>3</sub>, 54)
    <ul>
      <li>Principál 8′</li>
      <li>Fléta 8′</li>
      <li>Salicional 8′</li>
      <li>Oktáva 4′</li>
      <li>Doublet 2&nbsp;2/3′</li>
    </ul>
  </li>
  <li>
    Pedál (C - c<sub>1</sub>, 25)
    <ul>
      <li>Bourdon 16′</li>
    </ul>
  </li>
  <li>
    Spojka
    <ul>
      <li>pedálová, Pl, crescendo</li>
    </ul>
  </li>
</ul>


<h2>Fotogalerie</h2>
<div>
  <figure>
    <img src="/foto/2007_varhany_zp_1.jpg" alt="Filiální kostel sv. Michaela, archanděla v Žižkově Poli">
    <figcaption>Filiální kostel sv. Michaela, archanděla v Žižkově Poli</figcaption>
  </figure>

  <figure>
    <img src="/foto/2007_varhany_zp_2.jpg" alt="Celkový pohled na varhany">
    <figcaption>Celkový pohled na varhany</figcaption>
  </figure>

  <figure>
    <img src="/foto/2007_varhany_zp_3.jpg" alt="Detail – prospekt">
    <figcaption>Detail – prospekt</figcaption>
  </figure>

  <figure>
    <img src="/foto/2007_varhany_zp_4.jpg" alt="Firemní štítek zhotovitele varhan">
    <figcaption>Firemní štítek zhotovitele varhan</figcaption>
  </figure>

  <figure>
    <img src="/foto/2007_varhany_zp_5.jpg" alt="Celkový pohled na hrací skříň">
    <figcaption>Celkový pohled na hrací skříň</figcaption>
  </figure>

  <figure>
    <img src="/foto/2007_varhany_zp_6.jpg" alt="Detail – hrací stůl">
    <figcaption>Detail – hrací stůl</figcaption>
  </figure>

  <figure>
    <img src="/foto/2007_varhany_zp_7.jpg" alt="Detail – poškození kovových píšťal">
    <figcaption>Detail – poškození kovových píšťal</figcaption>
  </figure>

  <figure>
    <img src="/foto/2007_varhany_zp_8.jpg" alt="Detail – zadní píšťalový trakt s červotočovými výsypy">
    <figcaption>Detail – zadní píšťalový trakt s červotočovými výsypy</figcaption>
  </figure>

  <figure>
    <img src="/foto/2007_varhany_zp_9.jpg" alt="Detail – dřevěná část poškozená aktivním červotočem">
    <figcaption>Detail – dřevěná část poškozená aktivním červotočem</figcaption>
  </figure>

  <figure>
    <img src="/foto/2007_varhany_zp_10.jpg" alt="Detail – silně napadené basové píšťaly">
    <figcaption>Detail – silně napadené basové píšťaly</figcaption>
  </figure>

  <figure>
    <img src="/foto/2007_varhany_zp_11.jpg" alt="Detail – basová píšťala v havarijním stavu">
    <figcaption>Detail – basová píšťala v havarijním stavu</figcaption>
  </figure>

  <figure>
    <img src="/foto/2007_varhany_zp_12.jpg" alt="Pohled na značně poničený měch">
    <figcaption>Pohled na značně poničený měch</figcaption>
  </figure>

</div>

<p>Marie Bártová &amp; Karel Březina
<br>varhaníci při kostele Narození sv. Jana Křtitele</p>
